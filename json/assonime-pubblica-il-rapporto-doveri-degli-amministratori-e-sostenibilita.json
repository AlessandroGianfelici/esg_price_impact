{"date": "20210330", "category": "Rapporto Assonime ", "title": "Assonime pubblica il Rapporto \u201cDoveri degli amministratori e sostenibilit\u00e0\u201d", "text": "Assonime pubblica il Rapporto \u201cDoveri degli amministratori e sostenibilit\u00e0\u201c, predisposto da un Gruppo di lavoro di Giunta coordinato da Patrizia Grieco. Il Rapporto intende promuovere un\u2019attiva partecipazione del sistema italiano alle iniziative dell\u2019Unione europea sulla sustainable corporate governance, con lo scopo di contribuire, attraverso misure graduali e proporzionate, alla costruzione di un modello europeo d\u2019impresa sostenibile.  Ad esito dell\u2019esame del quadro normativo e delle prassi delle grandi imprese, Assonime sostiene l\u2019opportunit\u00e0 di una Raccomandazione europea che chieda agli Stati membri di assicurare che i relativi ordinamenti nazionali riconoscano il dovere fiduciario degli amministratori delle imprese di grandi dimensioni di tener conto della sostenibilit\u00e0 ambientale e sociale dell\u2019attivit\u00e0 d\u2019impresa nel perseguimento della creazione di valore a lungo temine, affidino agli amministratori il compito di ponderare gli interessi degli stakeholder rilevanti nell\u2019ambito della loro responsabilit\u00e0 gestoria e salvaguardino l\u2019esclusiva responsabilit\u00e0 dei soci di agire per la violazione dei doveri fiduciari, anche in funzione dell\u2019adeguata considerazione degli interessi degli stakeholder."}