{"date": "20210225", "category": "Trasparenza dati ESG", "title": "La CE avvia consultazione sull\u2019ESAP, il punto unico di accesso ai dati finanziari ed ESG per le aziende EU", "text": "La Commissione europea ha avviato una consultazione pubblica, di 12 settimane con scadenza 3 marzo, sulla creazione di ESAP, European Single Access Point. Si tratta del primo passo del Commission\u2019s new action plan on the capital markets (CMU). La legislazione dell\u2019UE, in materia di servizi finanziari, impone alle aziende di pubblicare diverse centinaia di documenti, indicazioni e dataset al fine di aumentare la trasparenza e ridurre l\u2019asimmetria delle informazioni. Questi set di dati possono riguardare le prestazioni finanziarie, le questioni ambientali, sociali o di governance, i prodotti e i servizi forniti. L\u2019introduzione dell\u2019ESAP deriva dalle notevoli difficolt\u00e0 nell\u2019accesso, nel confronto e nell\u2019utilizzo delle informazioni finanziarie e di sostenibilit\u00e0 delle societ\u00e0, pubblicate ai sensi della normativa UE pertinente. Nel contesto attuale, la raccolta e la diffusione dei dati \u00e8 frammentata. La mancanza di una gestione integrata dei dati a livello dell\u2019UE \u00e8 dannosa in molti modi. In primo luogo, \u00e8 particolarmente dannoso per le PMI e per le societ\u00e0 costituite in Stati membri con mercati dei capitali meno sviluppati. Queste societ\u00e0 mancano di visibilit\u00e0 internazionale e faticano a trovare investitori, riducendo cos\u00ec la liquidit\u00e0 dei loro titoli.  In secondo luogo, soffoca l\u2019integrazione del mercato e l\u2019innovazione nell\u2019UE, come i servizi a valore aggiunto paneuropeo e il Fintech, e costituisce uno svantaggio competitivo per i mercati dei capitali dell\u2019UE in termini di attrattivit\u00e0, rispetto ai mercati dei capitali in altre giurisdizioni. Infine, la mancanza di una gestione integrata dei dati e di un accesso costituisce un importante ostacolo a un\u2019unione dei mercati dei capitali (CMU) a tutti gli effetti. Il superamento di questa difficolt\u00e0 \u00e8 stato trattato da HLF, The High Level Forum on the Capital Markets Union, istituito dalla Commissione europea nel novembre 2019. Nella sua relazione del 10 giugno 2020, HLF raccomanda l\u2019istituzione di una piattaforma unica, a livello europeo, di accesso ai dati al fine di facilitare la consultazione e la trasparenza dei dati stessi di tutte le aziende, comprese le PMI. Un meccanismo a livello dell\u2019UE che offre informazioni facilmente accessibili, comparabili e utilizzabili digitalmente, come l\u2019ESAP, pu\u00f2 porre rimedio alla situazione. L\u2019UE, in questo modo, pu\u00f2 aggiungere valore istituendo una piattaforma che offra un punto di accesso unico e un approccio armonizzato per le informazioni pubblicate sulle societ\u00e0."}