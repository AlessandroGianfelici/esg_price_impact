{"date": "20210319", "category": "ESG solutions", "title": "Moody\u2019s, Goldman Sachs AM sceglie il servizio Sovereign Climate Risk Scores per arricchire le sue analisi", "text": "Moody\u2019s ESG Solutions ha annunciato che Goldman Sachs AM ha selezionato Sovereign Climate Risk Scores, fornita dalla sua consociata Four Twenty Seven, come strumento da utilizzare nella sua valutazione ESG del rischio sovrano. Il set di dati fornisce una visione dettagliata della futura esposizione della popolazione mondiale, dell\u2019economia e dell\u2019agricoltura a una serie di rischi fisici sul clima. L\u2019impatto di fattori climatici, come temperature pi\u00f9 elevate, siccit\u00e0, innalzamento del livello del mare ed eventi meteorologici estremi, aumenter\u00e0 nel tempo. In questo senso Goldman Sachs utilizzer\u00e0 il set di dati come input per il proprio framework ESG proprietario. Questa valutazione dell\u2019esposizione al rischio climatico sar\u00e0 combinata con l\u2019analisi qualitativa dei team di investimento di Goldman Sachs sulle capacit\u00e0 dei paesi di adattarsi ai rischi fisici. \u201cLe obbligazioni sovrane sono parte integrante dei nostri portafogli a reddito fisso, ma le incertezze intrinseche rendono difficile quantificare l\u2019impatto a lungo termine del cambiamento climatico sui paesi\u201d, ha affermato Prakriti Sofat, Direttore esecutivo di Goldman Sachs Asset Management \u201cl\u2019utilizzo di questo set di dati ci aiuter\u00e0 a valutare questo rischio in evoluzione e a rifletterlo nelle nostre decisioni di investimento\u201d. I punteggi sul rischio climatico dei singoli Paesi sono stati lanciati a dicembre e sono l\u2019unico set di dati noto che combina l\u2019esposizione al rischio climatico fisico con l\u2019ubicazione della popolazione, il PIL, le aree agricole all\u2019interno dei paesi, con metriche dettagliate che includono sia la percentuale di esposizione che la quantit\u00e0 totale esposta a ciascun tipo di rischio climatico . La comprensione delle molteplici dimensioni dell\u2019esposizione dei paesi a inondazioni, stress da caldo, uragani e tifoni, innalzamento del livello del mare, stress idrico e incendi fornisce la possibilit\u00e0 di costruire delle strategie mirate sulla gestione del rischio. \u201cComprendere l\u2019esposizione ai rischi fisici, legati al clima, \u00e8 fondamentale per gli investitori e gli istituti di credito al fine di valutare il rischio climatico ma anche aiutare a dirigere i flussi finanziari verso l\u2019adattamento e la resilienza\u201d, afferma Emilie Mazzacurati, Global Head di Moody\u2019s Climate Solutions in Moody\u2019s ESG Solutions Group. "}