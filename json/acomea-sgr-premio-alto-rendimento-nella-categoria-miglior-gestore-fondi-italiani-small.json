{"date": "20210331", "category": "Fondi ESG", "title": "AcomeA SGR, Premio Alto Rendimento nella categoria \u201cMiglior gestore fondi italiani Small\u201d", "text": "AcomeA SGR si classifica per l\u2019ottavo anno consecutivo tra i vincitori del Premio Alto Rendimento, nella categoria \u2018Fondi italiani \u201cSmall\u201d \u2013 Miglior gestore\u2019. \u201cDopo un anno eccezionale come quello passato che ha, per\u00f2, offerto anche grandi opportunit\u00e0 dal punto di vista dei mercati, \u00e8 sempre pi\u00f9 evidente quanto sia determinante avere un approccio di gestione attivo. La nostra strategia\u201d ha commentato Giovanni Brambilla Amministratore Delegato e Responsabile Investimenti di AcomeA. \u201c\u00e8 orientata all\u2019analisi ed alla valutazione fondamentale dei singoli titoli, indipendentemente dal consenso sui mercati, nonch\u00e9 alla trasparenza del rapporto con gli investitori. L\u2019approccio contrarian, che ci contraddistingue, si \u00e8 rivelato particolarmente efficace nel farci cogliere interessanti occasioni di investimento, guardando proprio a quei titoli spesso sottovalutati\u201d. Il Premio Alto Rendimento viene assegnato Il Sole 24 Ore sulla base dei criteri e si basa sulla metodologia di Cfs Rating, si ispir al valore della tutela del risparmiatore e alla valutazione del rapporto rischio-rendimento. AcomeA ha chiuso il 2020 con un patrimonio gestito pari a 2,6 miliardi, registrando una crescita del 25% circa negli ultimi tre anni. La gamma dei fondi di AcomeA consiste in 14 fondi di investimento diversificati tra strategie globali \u201cvalue e contrarian\u201d sulla liquidit\u00e0, sulle obbligazioni e sui titoli azionari."}