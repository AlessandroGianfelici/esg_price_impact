{"date": "20210113", "category": "Integrazione ESG", "title": "CFA Institute pubblica la sua position paper aggiornata sull\u2019integrazione dei fattori ESG", "text": "CFA Institute, l\u2019associazione globale dei professionisti di investimento, ha annunciato la pubblicazione del suo position paper aggiornato sull\u2019integrazione ESG nel processo di investimento. Secondo CFA Institute il panorama degli investimenti ESG si \u00e8 evoluto rapidamente dalla pubblicazione della sua ultima dichiarazione del 2019, evidenziando alcuni cambiamenti come la proposta di tassonomia dell\u2019UE sulle attivit\u00e0 sostenibili, la direttiva UE sulle relazioni non finanziarie, NFRD, che richiede alle societ\u00e0 di pubblicare i dati sull\u2019impatto delle loro attivit\u00e0 secondo determinati fattori ESG, la crescita significativa dell\u2019interesse per gli investimenti ESG nei mercati, gli Stati Uniti inclusi, e il continuo sviluppo della rendicontazione sulla sostenibilit\u00e0 da enti quali SASB, TCFD e IFRS. L\u2019approccio del CFA Institute, sulle tematiche ESG, si concentra sulle responsabilit\u00e0 dei gestori rispetto ad alcuni punti chiave come l\u2019integrazione dei fattori ESG nel processo di investimento e la disclosure che i gestori devono fornire ai propri clienti su tale processo di integrazione. Un altro punto cruciale dovrebbe essere il continuo aggiornamento del framework sul reporting ESG per le aziende.  Inoltre CFA Institute promuove anche una maggiore divulgazione dei prodotti finanziari ESG e a tal riguardo, l\u2019anno scorso, l\u2019organizzazione ha lanciato un\u2019iniziativa per sviluppare gli standard di questi prodotti. L\u2019istituto ha evidenziato alcuni punti salienti della sua dichiarazione, CFA Institute non crede che l\u2019integrazione di fattori ESG nel processo di investimento sia una violazione del dovere fiduciario da parte del gestore, una risposta indiretta alle prese di posizione del Dipartimento del Lavoro degli Stati Uniti (Dol) che invece ha indicato che i Fondi Pensione Usa non debbano prendere in considerazione nelle proprie decisioni di investimento altri elementi rispetto alla performance finanziaria.  Inoltre CFA Institute conferma che gli standard di condotta professionale del Codice Etico richiedono che i titolari di charter CFA, nel condurre ricerche e indagini su tutte le informazioni materiali rilevanti per le loro analisi d\u2019investimento e le decisioni di gestione del portafoglio, possono includere i dati ESG.  In questo senso CFA Institute supporta l\u2019obbligatoriet\u00e0 della disclosure sull\u2019integrazione ESG da parte dei gestori degli investimenti. Dall\u2019altra CFA non supporta l\u2019integrazione obbligatoria ESG per tutti i gestori da parte del regolatore. Il CFA Institute \u00e8 favorevole a un modello esplicito per la divulgazione dei requisiti relativi ai dati ESG."}