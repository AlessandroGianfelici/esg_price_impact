{"date": "20201126", "category": "Nuova nomina", "title": "Cariparo nomina Francesco Bicciato consigliere della Fondazione", "text": "Il Consiglio Generale della Fondazione Cariparo (Fondazione Cassa di Risparmio di Padova e Rovigo) ha nominato Francesco Bicciato come nuovo consigliere a seguito della scadenza del mandato di Guido Barbieri. Bicciato \u00e8 stato scelto su una terna di candidati presentata dal Sindaco del Comune di Padova, ente designante previsto dallo Statuto della Fondazione. Francesco Bicciato \u00e8 Segretario Generale del Forum per la Finanza Sostenibile, una associazione di 70 organizzazioni appartenenti all\u2019Industria Finanziaria Italiana. In tale veste, fra l\u2019altro, \u00e8 responsabile della gestione, organizzazione e supervisione delle attivit\u00e0 di ricerca sull\u2019integrazione dei criteri ESG nelle strategie degli attori finanziari. Rimarr\u00e0 in carica 5 anni."}