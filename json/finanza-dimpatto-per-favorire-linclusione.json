{"date": "20200929", "category": "Approfondimenti", "title": "Intesa Sanpaolo sostiene la finanza d\u2019Impatto per favorire l\u2019inclusione", "text": "Giovani che vogliono finanziare i propri studi, donne che devono conciliare lavoro e maternit\u00e0 e persone over 50 che hanno difficolt\u00e0 di accesso alla pensione. E\u2019 a queste categorie che Intesa Sanpaolo si rivolge con finanziamenti ad hoc studiati per garantire accesso al credito a soggetti esclusi o che difficilmente avrebbero accesso ai circuiti finanziari tradizionali.\u00a0 Finalit\u00e0 che rientrano negli obiettivi dell\u2019agenda 2030 dell\u2019Onu di Fornire un\u2019educazione di qualit\u00e0, equa ed inclusiva, opportunit\u00e0 di apprendimento per tutti (Obiettivo 4), di Raggiungere l\u2019uguaglianza di genere ed emancipare tutte le donne e le ragazze (Obiettivo 5) e di Incentivare una crescita economica duratura, inclusiva e sostenibile, un\u2019occupazione piena e produttiva ed un lavoro dignitoso per tutti (Obiettivo 8). In questo rapporto, presentato dalla banca nell\u2019ambito dell\u2019incontro \u201cIntesa Sanpaolo motore per lo sviluppo sostenibile e inclusivo\u201d che il Gruppo organizza con cadenza annuale per illustrare i risultati e le nuove iniziative di sostenibilit\u00e0, l\u2019istituto fa il punto sulle azioni realizzate nell\u2019ambito dei finanziamenti alle categorie a rischio di inclusione. Quarta di sei puntate. Negli ultimi anni, l\u2019espressione \u201cfinanza d\u2019impatto\u201d \u00e8 diventata gradualmente pi\u00f9 familiare. Questo anche grazie all\u2019esperienza di successo di Banca Prossima \u2013 oggi incorporata nel Gruppo nella Direzione Impact \u2013 che in 11 anni di servizio esclusivo all\u2019economia sociale ha promosso una filosofia innovativa legata alla concessione di credito a soggetti con potenzialit\u00e0, forte motivazione e buoni progetti per crescere, ma caratteristiche patrimoniali e reddituali non pienamente rispondenti ai normali criteri di valutazione.\u00a0 Per Intesa Sanpaolo essere una Banca d\u2019impatto significa fare investimenti non solo finanziariamente redditizi, ma anche socialmente consapevoli, che abbiano una ricaduta positiva ed inclusiva sulla societ\u00e0 nel suo complesso.\u00a0 Nel Piano d\u2019Impresa 2018-2021, Intesa Sanpaolo si \u00e8 posta tra gli obiettivi principali quello di diventare la prima Banca d\u2019impatto al mondo, anche ampliando le categorie beneficiarie di credito in un\u2019ottica di crescita futura. Per questo ha dato vita a un Fondo d\u2019impatto \u2013 Fund for Impact \u2013 pari a 250 milioni di euro che consente l\u2019erogazione di credito a leva per un totale di 1,25 miliardi di euro ad alcune categorie di esclusi dell\u2019economia: persone, famiglie e imprese.\u00a0 Studenti universitari\u00a0 A fronte di un Paese al penultimo posto in Europa per numero di laureati su cittadini fra 25 e 34 anni (27% vs UE 38% e OCSE 44%), Intesa Sanpaolo, con un significativo atto di fiducia nel futuro, ha scelto di avviare le attivit\u00e0 del Fondo Impact puntando allo sviluppo dell\u2019alta formazione dei giovani, il capitale umano pi\u00f9 prezioso. Il prestito per Merito si rivolge infatti a tutti gli studenti residenti in Italia che frequentano le universit\u00e0 italiane ed estere, enti di alta formazione post diploma come l\u2019AFAM (Alta Formazione Artistica, Musicale e Coreutica), master e ITS \u2013 Istituti Tecnici Superiori e altri enti formatori post diploma secondario. Non richiede alcuna garanzia personale o familiare e offre una linea di credito fino a 5.000 euro l\u2019anno per i fuori sede \u2013 3.000 per chi studia in sede \u2013 fino a 5 anni per coprire spese di studio, mobilit\u00e0, residenza e periodi formativi all\u2019estero La restituzione pu\u00f2 avvenire anche due anni dopo la laurea, optando per un \u201cperiodo ponte\u201d, per permettere al giovane di trovare lavoro. \u00c8 possibile restituire il credito fino a 30 anni per gestire una rata mensile molto bassa, con un tasso fisso, definito al momento della sottoscrizione, che non cambier\u00e0 per tutta la durata del prestito. Tutti gli studenti residenti in Italia possono richiedere il prestito direttamente sul sito www.intesasanpaolo.com nella sezione Giovani. Da febbraio 2019, circa 28 milioni di euro sono stati accordati a 3.240 studenti grazie a per Merito.\u00a0 Nei prossimi mesi il Fund for Impact verr\u00e0 utilizzato per estendere l\u2019erogazione di credito ad altre due categorie.\u00a0 Donne, madri lavoratrici o imprenditrici\u00a0 Le donne si trovano spesso in difficolt\u00e0 nel conciliare maternit\u00e0 e lavoro per politiche insufficienti a supporto e, in molte aree del mondo, anche a causa di un difficile accesso al credito.\u00a0 Due sono state le aree geografiche prese in considerazione: \u2022 Italia, dove la partecipazione delle donne al lavoro \u00e8 del 49%, contro una media Europea del 62% (penultima dopo la Grecia), con un gap di genere al 20% (contro una media dell\u201911% dell\u2019Europa);\u00a0 \u2022 Far East (India, Indonesia, Filippine, Thailandia, Vietnam), dove le donne contribuiscono in modo decisivo al sostentamento del proprio nucleo familiare ma hanno difficolt\u00e0 di accedere al credito per avviare o rafforzare microimprese, pur mostrando un tasso di rimborso dei prestiti molto elevato.\u00a0 Per questo Intesa Sanpaolo lancer\u00e0 il progetto \u201cL\u2019impatto \u00e8 donna: diamo fiducia e opportunit\u00e0 alle donne, vicine e lontane\u201d, che fa ricorso al Fund for Impact e si articola su due dimensioni, coerenti tra loro:\u00a0 Persone over 50 che hanno difficolt\u00e0 ad accedere alla pensione Sempre pi\u00f9 persone, a causa della perdita di lavoro, devono ricollocarsi con contratti precari o con un impiego lontano dalla loro esperienza professionale. L\u2019Istat ha rilevato che nel decennio 2009- 2019 i disoccupati over 50 sono aumentati del 207%, (donne +260%, uomini +184%). Tra gli italiani ultracinquantenni che restano senza lavoro, il 61,4% non trova una nuova occupazione entro l\u2019anno; solo per il 38,6% la disoccupazione dura meno di 12 mesi. Secondo l\u2019Istat nel 2019 i disoccupati over 50 sono 559.000 e rappresentano una fascia grigia nel mondo del lavoro perch\u00e9 faticano a trovare una nuova occupazione e vedono allontanarsi la pensione per mancanza dei versamenti contributivi. Intesa Sanpaolo ha deciso di creare un prestito rivolto a tre principali target:"}