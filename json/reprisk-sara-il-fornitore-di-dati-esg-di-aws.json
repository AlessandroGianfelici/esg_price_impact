{"date": "20201130", "category": "Accordo di divulgazione dei dati ESG", "title": "I dati ESG di RepRisk saranno disponibili anche tramite la piattaforma cloud di Amazon", "text": "RepRisk, societ\u00e0 che fornisce dati ESG con l\u2019utilizzo di intelligenza artificiale, fornir\u00e0 il suo feed di dati su AWS Data Exchange, la piattaforma cloud di informazioni di Amazon. AWS Data Exchange \u00e8 un servizio che semplifica la ricerca e l\u2019utilizzo di dati di terze parti nel cloud, e consente agli abbonati, tramite Amazon Web Services un accesso semplificato alle informazioni pertinenti e aggiornate quotidianamente, Con l\u2019inclusione di RepRisk, analisti di dati, gestori e investitori avranno la possibilit\u00e0 di avere informazioni anche sui rischi ESG che possono essere funzionali al processo decisionale finanziario. Alexandra Mihailescu Cichon, Executive Vice President of Sales and Marketing di RepRisk, ha dichiarato: \u201cSiamo entusiasti di lavorare con AWS e siamo orgogliosi di essere uno dei primi fornitori di dati ESG su AWS Data Exchange. RepRisk si impegna a fornire trasparenza. Il nostro set di dati verifica il modo in cui le aziende conducono i propri affari in tutto il mondo, trattando i diritti umani, standard di lavoro, corruzione e questioni ambientali. Entrare a far parte di AWS Data Exchange, un servizio che consente la scoperta e l\u2019approvvigionamento di set di dati di terze parti, \u00e8 un passo significativo in questo settore e siamo orgogliosi di fare strada ai dati ESG nel panorama dei dati alternativi \u201c. Fondata nel 1998 in Svizzera, RepRisk \u00e8 un pioniere dei dati ESG, integrando il machine learning con l\u2019 intelligenza umana per analizzare sistematicamente le informazioni pubbliche e identificare i rischi ESG. La sua copertura arriva a oltre 150.000 aziende pubbliche e private."}