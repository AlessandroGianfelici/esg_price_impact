{"date": "20210128", "category": "Crescita sostenibile e governance", "title": "Sesa rafforza il proprio impegno nella crescita sostenibile e diventa B corp", "text": "L\u2019Assemblea Straordinaria degli azionisti di Sesa, operatore di riferimento in Italia nelsettore dell\u2019innovazione tecnologica e dei servizi informatici e digitali per il segmento business, ha approvato le proposte all\u2019ordine del giorno in materia di sostenibilit\u00e0 e governance. L\u2019Assemblea degli azionisti ha approvato all\u2019unanimit\u00e0 l\u2019impegno a perseguire la crescita sostenibile, l\u2019adozione del sistema di amministrazione monistico ed il recepimento dei nuovi requisiti di legge per la composizione del Consiglio di Amministrazione in materia di diversit\u00e0 ed indipendenza. Con l\u2019approvazione delle delibere odierne, Sesa si pone come una delle prime societ\u00e0 quotate italiane ad adottare il sistema di Governance monistico, uno degli standard pi\u00f9 diffusi a livello internazionale, inserendo inoltre nel proprio statuto l\u2019obiettivo della crescita sostenibile per il consiglio di amministrazione e le figure chiave del Gruppo. Il Gruppo Sesa conferma il proprio impegno a supportare proattivamente lo sviluppo di modelli di creazionedi valore innovativi e sostenibili a favore dei propri Stakeholder (capitale umano, clienti, azionisti, fornitori,territorio ed ecosistemi) e grazie all\u2019accordo con la societ\u00e0 di consulenza Nativa, prima B Corp in Italia epartner italiano di BLab, avvier\u00e0 il percorso della Certificazione B Corp, che permetter\u00e0 di valutare e misurareil proprio impatto in materia di sostenibilit\u00e0 con l\u2019obiettivo di rispettare i migliori standard internazionali. "}