{"date": "20210210", "category": "Net zero ", "title": "Scottish Widows, obiettivo emissioni zero per il portafoglio da 170 mld di sterline", "text": "Scottish Widows (Lloyds Banking Group) \u00e8 la principale tra compagnie pensionistiche e assicurative UK a fissare l\u2019obiettivo di dimezzamento dell\u2019impronta ecologica dei suoi 170 miliardi di sterline di investimenti entro il 2030 e il traguardo di emissioni zero nette entro il 2050 in linea con gli obiettivi dell\u2019accordo di Parigi. Gli investimenti saranno incanalati verso soluzioni come energie rinnovabili, edifici a basse emissioni di carbonio ed efficienza energetica entro il 2025 per sottolineare l\u2019impegno della societ\u00e0 per un cambiamento positivo. Questo obiettivo salvaguarder\u00e0 gli investimenti a lungo termine dei clienti dai rischi associati al cambiamento climatico, sfruttando al contempo le relative opportunit\u00e0 di investimento. Maria Nazarova \u2013 Doyle, Head of Pension Investments presso Scottish Widows, ha dichiarato: \u201cLa nostra prima responsabilit\u00e0 sono i clienti e i loro investimenti a lungo termine. Il passaggio ad emissioni zero protegger\u00e0 i loro risparmi dai rischi legati al clima e offrir\u00e0 una crescita sostenibile nel lungo termine sfruttando la transizione verde. Per arrivarci per\u00f2 dobbiamo fissare obiettivi a pi\u00f9 breve termine. Le emissioni di carbonio devono dimezzarsi da qui al 2030 o non avremo alcuna possibilit\u00e0 di raggiungere l\u2019obiettivo di emissioni zero a lungo termine\u201d. Secondo alcune stime di Scottish Widows, nonostante i progressi, l\u201985% dei risparmi pensionistici UK non \u00e8 investito in fondi impegnati in emissioni zero. Per Nazarova \u2013 Doyle: \u201cIl settore delle pensioni detiene investimenti per un valore di trilioni di sterline e pu\u00f2 fare la differenza nel sostenere la transizione dell\u2019economia globale verso un futuro a basse emissioni di carbonio, ottenendo al contempo in modo sostenibile rendimenti per i risparmiatori\u201d."}