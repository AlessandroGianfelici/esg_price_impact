{"date": "20201123", "category": "Settimana SRI 2020", "title": "Climate change, tra opportunit\u00e0 e rischi", "text": "Nel calcolare i rischi e le opportunit\u00e0 delle diverse iniziative adottate dalle aziende a favore della decarbonizzazione e della mitigazione dei rischi sul clima, c\u2019\u00e8 il rischio di un eccesso di ottimismo. E che quindi i possibili benefici vengano sovrastimati, rispetto al calcolo di possibili effetti negativi. A mettere in guardia su questo possibile rischio \u00e8 Nico Fettes, Head of Climetrics di CDP, intervenuto in un webinar dal titolo \u201cMethodologies and Tools to Evaluate the Financial Impact of Climate-Related Risks and Opportunities\u201d, organizzato da Fondazione Eni Enrico Mattei e dal Forum per la Finanza Sostenibile. Fettes nel suo intervento ha sottolineato l\u2019eccessivo ottimismo comunicato dalle aziende per quel che riguarda le opportunit\u00e0 che si possono generare dalle nuove iniziative eco-friendly rispetto agli rischi che la climate change pu\u00f2 creare alle aziende. Una risposta ai dubbi sollevati dal rappresentante di CDP \u00e8 arrivata da Marco Stampa, Sustainability Manager di Saipem. \u201cLa comunicazione dei rischi \u00e8 pi\u00f9 limitata di quella delle opportunit\u00e0 a causa di alcune motivi oggettivi. Ci sono casi\u201d ha spiegato Stampa, \u201cin cui la confidenzialit\u00e0 delle informazioni influisce sulla comunicazione dei rischi. In altri casi quantificare i rischi derivanti dal rischio climatico diventa molto difficile. In questo senso io sarei pi\u00f9 propenso ad aumentare il livello della trasparenza delle aziende. A differenza della standardization, che pu\u00f2 essere difficile da adottare per tutte le industrie nello stesso modo, la trasparenza \u00e8 un metodo di valutazione che pu\u00f2 rappresentare le aziende in modo pi\u00f9 affidabile\u201d. Nel corso dell\u2019incontro, introdotto da Stefano Pareglio, Scientific Coordinator di FEEM e da Arianna Lovera, Senior Programme Officer del Forum per la Finanza Sostenibile, sono stati analizzati gli strumenti e gli approcci pi\u00f9 interessanti per valutare e misurare l\u2019impatto finanziario dei rischi e delle opportunit\u00e0 legati al clima. Nella prima sessione sono state raccolte le testimonianze di diversi rappresentati di realt\u00e0 che hanno come oggetto del loro lavoro lo studio dell\u2019impatto climatico generato dalle aziende di diverse industrie. In questa prima parte del workshop, moderata da Riccardo Christopher Spani, Researcher di FEEM, sono intervenuti Costanze Bayer, Analyst di 2\u00baInvesting Initiative, Thomas Nielsen, Engagement Manager e Finance Practice Lead di Vivid Economics, Torolf Hamm, Global Head Catastrophe & Climate Risk Management di Willis Towers Watson e Jean-Yves Wilmotte, Manager e Finance Practice Leader di Carbone4.  Nella seconda sessione si \u00e8 svolta una tavola rotonda moderata da Sabrina Bruno, Docente di Private Comparative Law presso Unical e Luiss.\u00a0I partecipanti erano Hasmeen Deol, Vice President on the Business Development team di Capital Dynamics SGR, Michele Filiberto Marchese, Head of Institutional Client Coverage Italy di UBS Asset Management SGR, Angelo Meda, Head of Equities Investments e Portfolio Manager di Banor SIM, Francesco Sandrini, Head of Multi Asset Balanced and Total Return di Amundi, Marco Stampa, Sustainability Manager di Saipem.\u00a0 Marchese, di UBS, ha commentato:\u201d Come UBS gestiamo circa 1,2 trilioni di euro e 400 miliardi di euro sono investiti seguendo una ESG strategy. Abbiamo il dovere di spiegare ai nostri clienti l\u2019importanza del climate action sulla finanza per poter continuare a generare rendimenti futuri soddisfacenti per i loro portafogli. Secondo un nostro sondaggio eseguito su 600 aziende di asset management, a livello globale, le environment matters saranno molto pi\u00f9 importanti di qualsiasi altro argomento di finanza tradizionale, negli prossimi 5 anni\u201d. Sandrini, di Amundi, ha detto: \u201cSiamo un\u2019azienda europea di asset management con AUM di 1,6 trillioni di euro. La nostra strategia di valutazione ESG delle aziende, su cui valutiamo la possibilit\u00e0 di investire, viaggia su due livelli. Sul primo facciamo una raccolta di rating da diversi raters ESG e sul secondo sviluppiamo un engagement approfondito attraverso il nostro team di 120 analisti che si confrontano con le aziende specificamente sulle tematiche inerenti al climate change\u201d. In conclusione, i partecipanti hanno concordato che le opportunit\u00e0 di business generate dal climate change devono essere valutate pi\u00f9 attentamente da parte delle aziende e quest\u2019ultime devono cercare di fare un sforzo maggiore per abbassare il limite dell\u2019aumento delle temperature dal livello attuale di 2\u00baC a quello proposto dall\u2019Accordo di Parigi di 1,5\u00baC."}