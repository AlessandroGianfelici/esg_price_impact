{"date": "20210421", "category": "Rating ESG", "title": "Snam, Standard Ethics assegna un Outlook \u201cPositivo\u201d", "text": "Standard Ethics assegna un Outlook \u201cPositivo\u201d a Snam con un corporate rating di \u201cEE -\u201d. Il gruppo \u00e8 un componente dell\u2019indice SE Italian e dell\u2019indice SE European Utilities.  Secondo le valtutazioni di SE, Snam \u00e8 un monopolio regolato da norme nazionali ed europee per garantire una concorrenza leale sul mercato e la parit\u00e0 di accesso alle reti: la tipologia di attivit\u00e0 in cui opera rientra nell\u2019ambito delle attivit\u00e0 utili alla transizione energetica.\u00a0 Snam \u00e8 inoltre totalmente allineata con le indicazioni internazionali sulla Sostenibilit\u00e0, in particolare con la Tassonomia Europea. La sua governance in materia di sostenibilit\u00e0 e rendicontazione ESG appare ben strutturata e in linea con le best practice del settore. Inoltre per SE sarebbe gradito qualsiasi miglioramento della composizione qualitativa e quantitativa del Cda con specifico riferimento ai principi di indipendenza, parit\u00e0 di genere e internazionalit\u00e0."}