{"date": "20201214", "category": "Il 100% delle operazioni europee del gruppo sono realizzate attraverso fonti rinnovabili mentre a livello globale il 64%", "title": "Gli obiettivi climatici di Ferrero vengono approvati dalla Science Based Targets Initiative", "text": "Science Based Targets initiative, SBTi, ha approvato gli obiettivi climatici di Ferrero, pubblicati a fine ottobre entro il 2030, la societ\u00e0 punta a dimezzare tutte le emissioni derivanti dalle proprie attivit\u00e0 , ovvero emissioni in gergo tecnico \u201cScope 1 e 2\u201d, e si impegna a ridurre le emissioni del 43% per ogni tonnellata di prodotto realizzato. Entrambi gli obiettivi utilizzano il 2018 come anno base. SBTi ha anche confermato che l\u2019obiettivo di riduzione delle emissioni derivanti dalle proprie attivit\u00e0 sia in linea con l\u2019obiettivo di limitare il riscaldamento globale a 1,5 gradi Celsius, il traguardo pi\u00f9 ambizioso dell\u2019Accordo di Parigi. Science Based Targets initiative \u00e8 promossa da CDP, United Nations Global Compact, World Resources Institute, WRI, e World Wide Fund For Nature, WWF.\u00a0Ad oggi, oltre 1.000 aziende in tutto il mondo hanno aderito a questa iniziativa. L\u2019obiettivo di Ferrero, allineato a 1,5 gradi Celsius, \u00e8 il traguardo pi\u00f9 ambizioso nell\u2019ambito del processo SBTi. Per raggiungere il primo obiettivo, Ferrero ha sviluppato una tabella di marcia prestabilita per ridurre le emissioni di stabilimenti, magazzini e uffici principali. Il percorso prevede la transizione all\u2019energia elettrica proveniente solo da fonti rinnovabili. Ferrero lo ha gi\u00e0 raggiunto in Europa, dove il 100% della sua energia elettrica acquistata dalla rete \u00e8 certificata rinnovabile. A livello globale, il 64% dell\u2019energia elettrica acquistata oggi da Ferrero \u00e8 certificata rinnovabile. Per il secondo obiettivo climatico di Ferrero, che coinvolge anche le emissioni indirette terze, \u201cScope 3\u201d, la societ\u00e0 collaborer\u00e0 con i propri fornitori per ridurre le emissioni, adottando soluzioni a minore impatto di emissioni e valutando molteplici approcci. Mario Abreu, Chief Sustainability Officer di Ferrero, ha dichiarato: \u201cCon l\u2019approvazione di SBTi, siamo orgogliosi di partecipare ad uno sforzo condiviso con aziende che seguono un percorso basato sulla scienza per affrontare il cambiamento climatico. \u00c8 nostra responsabilit\u00e0 come industria essere parte della soluzione limitando le nostre emissioni e collaborando con tutti i partner della nostra filiera. Ringraziamo SBTi per aver convalidato nostri obiettivi climatici e per averci annoverato tra quelle aziende che seguono la roadmap pi\u00f9 impegnativa\u201d. Cynthia Cummis, Director of Private Sector Climate Mitigation at World Resources Institute, uno dei partner di Science Based Targets initiative, ha commentato: \u201cCi congratuliamo con Ferrero per aver fissato obiettivi di riduzione delle emissioni in linea con l\u2019obiettivo di limitare il riscaldamento globale a 1,5 gradi Celsius, il traguardo pi\u00f9 ambizioso dell\u2019Accordo di Parigi. Fissando obiettivi climatici basati sulla scienza, Ferrero si sta posizionando come leader nel settore della produzione di alimenti e bevande per la transizione verso un\u2019economia ad impatto zero\u201d."}