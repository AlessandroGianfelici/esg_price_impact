{"date": "20210413", "category": "L'opinione di Tom Dorner, Gestore European Equities, Aberdeen Standard Investments", "title": "Le societ\u00e0 da dividendo al test della sostenibilit\u00e0", "text": "I prezzi delle azioni e i flussi degli asset nei mercati europei sono sempre pi\u00f9 guidati da considerazioni ESG. Ma cosa significa ESG per gli investitori orientati al rendimento che cercano di ottenere un premio sostenibile sul dividend yield? Questa domanda \u00e8 particolarmente rilevante poich\u00e9 molti dei settori ad alto rendimento, che sono il tradizionale terreno di caccia per gli investitori orientati al reddito, sono sempre pi\u00f9 soggetti all\u2019analisi ESG (vedi grafico).  Le societ\u00e0 del settore Oil & Gas, ad esempio, continuano a confrontarsi con le sfide che cambiamento climatico e decarbonizzazione presentano per la loro strategia a lungo termine e la loro certificazione sociale. E se il 2020 ci ha insegnato qualcosa, \u00e8 che i dividend yield nominali possono rivelarsi illusori quando le societ\u00e0 devono affrontare delle sfide. L\u2019economia globale si sta spostando dalla produzione di energia ad alta intensit\u00e0 di carbonio verso una generazione rinnovabile a bassa emissione. In base alla traiettoria attuale, ottenere un livello di emissioni zero sar\u00e0 difficile e richieder\u00e0 un\u2019accelerazione significativa nello sviluppo della produzione di energia rinnovabile e delle infrastrutture correlate.  A nostro avviso, questo posiziona la transizione energetica come una tendenza secolare pluridecennale e vi sono molte prove a sostegno di ci\u00f2, come il Green Deal dell\u2019UE e il presidente Biden che riporta gli Stati Uniti nell\u2019accordo sul clima di Parigi.  Molte delle nostre posizioni nelle utility europee hanno un ruolo di primo piano in questa transizione. Ad esempio, Enel ha un\u2019ampia esposizione alle attivit\u00e0 che favoriscono la transizione energetica, in particolare energie rinnovabili e infrastrutture della rete elettrica. Per noi, in quanto investitori orientati al reddito, queste attivit\u00e0 sono caratterizzate da interessanti flussi di cassa ricorrenti e da una crescita guidata dagli investimenti. Questo si traduce in un alto grado di fiducia nella capacit\u00e0 di pagare i dividendi, offrendo un premio sostenibile sul dividend yield con caratteristiche di crescita interessanti. Da anni costruiamo il nostro portafoglio suddividendolo in tre categorie distinte \u2013 High Dividend, Dividend Growth e Dividend Upgrade \u2013 al fine di ottenere un relativo bilanciamento del portafoglio stabile. Facendo leva sulle intuizioni dei nostri analisti di settore, degli specialisti del desk ESG e della ricerca centrale del team ESG, \u00e8 possibile fare degli esempi che mostrano in che modo incorporiamo i criteri ESG nel portafoglio: Tutta la nostra ricerca sui titoli ha integrato l\u2019analisi ESG da diversi anni, compreso il nostro punteggio ESG proprietario da 1 a 5 (1 \u00e8 Best in Class e 5 \u00e8 Laggard).In quest\u2019ottica il nostro obiettivo principale rimane il raggiungimento di un premio sostenibile sul dividend yield per i nostri clienti. Incorporare l\u2019analisi ESG nel processo di investimento migliora la nostra capacit\u00e0 di raggiungere questo obiettivo con l\u2019evoluzione dei trend di allocazione del capitale nel mercato. Ci consente, inoltre, di identificare opportunit\u00e0 strutturali, oltre a mitigare il rischio."}