{"date": "20210423", "category": "Casse di previdenza", "title": "Inarcassa sottoscrive il primo Btp Green emesso da Tesoro", "text": "Inarcassa, Cassa Nazionale di Previdenza ed Assistenza per gli Ingegneri ed Architetti, ha sottoscritto il primo BTP Green emesso dal Tesoro italiano, in piena coerenza con l\u2019approccio sempre pi\u00f9 votato ai temi della sostenibilit\u00e0 perseguito da Inarcassa. Sempre sul solco delle tematiche ESG ed in particolare del coinvolgimento attivo sui temi della Governance, il Cda ha deliberato la partecipazione alle assemblee delle societ\u00e0 quotate oggetto di partecipazione previste nel mese di aprile.\u00a0\u00a0 A fine marzo il patrimonio di Inarcassa si mantiene superiore ai 12 miliardi di euro grazie alla tenuta dei mercati finanziari ulteriormente rafforzatisi durante queste ultime settimane (la performance gestionale lorda del primo trimestre \u00e8 pari a circa l\u20191,3%).\u00a0 Il Cda alla luce della riduzione della volatilit\u00e0 registrata sui mercati, nonostante la grande incertezza sull\u2019evolversi della crisi pandemica, ha deciso di eliminare le coperture sul rischio azionario, ripristinando la piena esposizione a tali mercati in linea con quanto previsto dall\u2019AAS.\u00a0"}