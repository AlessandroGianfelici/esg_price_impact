{"date": "20210324", "category": "Digital asset economy", "title": "Azimut lancia il primo Security Token al mondo nell\u2019asset management", "text": "Azimut, uno dei maggiori operatori indipendenti nel risparmio gestito in Europa, con 70 miliardi di euro in AuM, promuove il primo Security Token nell\u2019asset management al mondo, Azimut Token. Il Token, emesso attraverso un Security Token Offering (STO) con ID identificativo AZIM, \u00e8 la cartolarizzazione digitale di un asset finanziario disponibile per investire nel credito alternativo. I security token sono strumenti finanziari rappresentati in formato digitale e il token di Azimut, emesso in collaborazione con Sygnum Bank (Sygnum), prima digital asset bank al mondo, autorizzata dagli organi di vigilanza di Svizzera e Singapore, \u00e8 la rappresentazione digitale di un portafoglio di 5 milioni di euro di prestiti alle piccole e medie imprese italiane \u2013 originati sulla piattaforma di Borsa del Credito e garantiti dal Fondo di Garanzia del Mediocredito Centrale. Questo nuovo processo, che Azimut per prima in Europa sta realizzando su prestiti alle piccole e medie aziende, porter\u00e0 anche diretti benefici sui mercati dei capitali, rendendoli pi\u00f9 equi ed efficienti, e nella diversificazione dei patrimoni. Inoltre, la possibilit\u00e0 di frazionare il diritto propriet\u00e0 di un asset finanziario (o reale come nel caso di un immobile o di un\u2019opera d\u2019arte), e assicurarne la trasferibilit\u00e0 agli investitori in modo immediato grazie all\u2019attivazione della distributed ledger technology (DLT), permette di superare i limiti e i costi tipici dell\u2019intermediazione. I Token offering si stanno affermando come uno strumento alternativo nella raccolta di capitali delle aziende. Nel triennio 2017-2019 Il numero di offerte di asset digitali \u00e8 stato di 2.064 (a fronte di 4.233 operazioni di raccolta di capitale azionario sui mercati quotati attraverso IPO) per un ammontare di oltre 25 miliardi di dollari di raccolta fondi. Alcune stime prevedono che i Security Tokens, cartolarizzazioni digitale di asset reali e finanziari, evolveranno su larga scala e con alti tassi di crescita fino a rappresentare circa 70 miliardi di dollari di raccolta entro il 2026 a partire dall\u2019attuale capitalizzazione di circa 3 miliardi di dollari nel 2020. L\u2019emissione di Azimut Token si inserisce nel pi\u00f9 ampio progetto sui digital assets che il Gruppo sta portando avanti con il suo Global Team di gestione e che prevede, nei prossimi mesi, il lancio di: \u2022 Digital Asset Opportunity SCSp, un fondo di venture capital riservato alla clientela professionale e focalizzato su investimenti Series A di fintech nel Sud-Est Asiatico e in Europa realizzato in co- gestione con SBI, asset manager giapponese con oltre 34,5 miliardi di dollari in gestione complessivamente, e Sygnum, la prima digital bank al mondo. \u2022 Digital Asset RAIF, primo fondo italiano e secondo in Europa che investe in cryptocurrencies, digital assets ed equity di societ\u00e0 fintech o blockchain-driven, gi\u00e0 annunciato a gennaio scorso, e riservato alla clientela professionale. La portata rivoluzionaria di Azimut Token consentir\u00e0, inoltre, di rafforzare lo sviluppo del progetto di Banca Sintetica con cui Azimut intende erogare finanziamenti alle PMI italiane per 1,2 miliardi di euro nel periodo 2021-2025: per le aziende sar\u00e0 possibile accedere a finanziamenti di impresa in modo piu\u2019 rapido ed a costi competitivi."}