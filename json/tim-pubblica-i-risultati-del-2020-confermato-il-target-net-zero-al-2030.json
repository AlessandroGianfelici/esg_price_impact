{"date": "20210312", "category": "Risultati 2020", "title": "Tim, nel 2020 tiene l\u2019utile netto e confermato il target Net Zero al 2030", "text": "Tim archivia il 2020 con una performance in linea con i suoi obiettivi di crescita sostenibile e confermando il target Carbon Neutral per il 2030. Il gruppo guidato da Luigi Gubitosi ha registrato nel 2020 ricavi per 15,8 miliardi, in calo rispetto il 2019 causa della pandemia che ha creato sfide per tutto il settore, e un risultato netto di 1,39 miliardi, rispetto agli 1,73 miliardi del 2019. Gli investimenti industriali del periodo sono stati pari a 3,4 miliardi in aumento di 375 milioni rispetto all\u2019esercizio 2019, focalizzati sullo sviluppo tecnologico. A gennaio 2021 si \u00e8 concluso con successo il collocamento del primo Sustainability Bond da 1 miliardo di euro e scadenza a 8 anni. I proventi saranno utilizzati per iniziative di efficientamento energetico, transizione verso l\u2019energia rinnovabile e sviluppo dell\u2019economia circolare. Inoltre, per la prima volta in Italia, una Corporate investir\u00e0 parte dei fondi raccolti in progetti con valenza sociale come previsto nel Sustainability Financing Framework pubblicato a dicembre 2020. Il Cda di Tim ha approvato anche la Dichiarazione non Finanziaria (DNF) per il 2020. Anche in un anno particolarmente difficile a causa del Covid-19, Tim ha continuato ad investire in un ottica di creazione di valore per tutti gli stakeholders. Il piano di azioni a supporto della strategia ESG \u00e8 finalizzato ad ottenere un impatto concreto e rilevante nello sviluppo del business che ha fatto propri obiettivi di tutela dell\u2019ambiente e di inclusione sociale che si traducono nel diventare carbon neutral entro il 2030, nell\u2019aumentare l\u2019indicatore domestico di eco-efficienza del 50% e diminuire le emissioni indirette del 70% entro il 2025 anche grazie ad un continuo investimento nelle energie rinnovabili.  Gli obiettivi di Piano per il 2020 sono stati tutti raggiunti, con l\u2019ottima performance del cluster \u201cEngagement\u201d che \u00e8 migliorato di 16 punti superando l\u2019obiettivo di crescita di 14 punti atteso per fine 2022. Il Piano di Sostenibilit\u00e0, integrato nel Piano Strategico triennale, \u00e8 il concreto contributo del Gruppo al raggiungimento degli obiettivi dell\u2019Agenda 2030 delle Nazioni Unite per lo Sviluppo Sostenibile, impegno che trova conferma dall\u2019inserimento del titolo nel Dow Jones Sustainability Index Europe, per il diciassettesimo anno consecutivo, e il rientro di TIM nell\u2019indice Dow Jones Sustainability Index World, che si affianca ad altri indici specialistici in cui il titolo \u00e8 incluso da svariati anni."}