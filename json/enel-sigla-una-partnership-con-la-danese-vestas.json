{"date": "20201215", "category": "L\u2019accordo servir\u00e0 ad accelerare il processo di elettrificazione della flotta aziendale di Vestas", "title": "Enel sigla una partnership con la danese Vestas", "text": "Enel, attraverso la sua controllata Enel X, ha siglato una partnership Vestas Wind Systems per accelerare il processo di elettrificazione della flotta aziendale di quest\u2019ultima. Grazie a questo accordo, Enel X fornir\u00e0 a Vestas le infrastrutture necessarie per l\u2019elettrificazione della sua flotta aziendale in tutti i mercati di servizi pi\u00f9 importanti. Francesco Venturini, CEO di Enel X, ha affermato: \u201cQuesto nuovo accordo segna un altro passo importante nella collaborazione fra Vestas e il gruppo Enel. Il ruolo chiave di Enel X in qualit\u00e0 di leader tecnologico del settore della mobilit\u00e0 elettrica continua a spingere la e-Mobility Revolution, supportando Vestas verso i suoi ambiziosi obiettivi di sostenibilit\u00e0 e promuovendo inoltre la mobilit\u00e0 elettrica come uno dei veri fattori abilitanti di un futuro a emissioni zero, verso il quale le due societ\u00e0 stanno lavorando insieme da lungo tempo.\u201d Anders Nielsen, Chief Technology Officer di Vestas, ha confermato: \u201cSe vogliamo avere successo in questo progetto di transizione energetica su scala globale, i leader industriali hanno il dovere di implementare il cambiamento che vogliamo vedere. Uno degli obiettivi principali per Vestas \u00e8 quello di attivare pi\u00f9 sistemi per le energie sostenibili promuovendo lo sviluppo sempre maggiore dell\u2019energia rinnovabile nel settore dei trasporti, oltre che in quello elettrico. Unendo le nostre forze con Enel X possiamo dimostrare con orgoglio la realizzazione di questo processo lungo tutta la nostra impronta globale, per aprire la strada verso un futuro pi\u00f9 sostenibile.\u201d Enel X fornir\u00e0 a Vestas con una soluzione di ricarica basata su cloud, e 370 stazioni di ricarica, che comprenderanno JuiceBoxes, che permettono una ricarica mobile dei veicoli elettrici, e JuicePoles, per ricaricare due veicoli nello stesso momento grazie a card con tecnologia RFI o App. La rete di ricarica supporter\u00e0 i servizi di Vestas e servir\u00e0 le flotte aziendali in tutti i luoghi di lavoro in 15 dei maggiori mercati di Vestas in Europa e in America. Questa collaborazione rappresenta un passo fondamentale nell\u2019impegno di Vestas a ritirare i veicoli convenzionali entro il 2025 ed \u00e8 parte dell\u2019impegno dell\u2019azienda a diventare a impatto zero senza l\u2019uso di compensazioni entro il 2030, a dimostrazione delle sue ambizioni in materia di sostenibilit\u00e0. Una volta completata la transizione verso i veicoli elettrici, Vestas prevede di eliminare pi\u00f9 di un terzo delle sue emissioni di anidride carbonica Scope1 e Scope2. Inoltre, Vestas ed Enel X si sono impegnate a sfruttare le loro posizioni di leader industriali in uno sforzo congiunto per testare innovazioni che porteranno progressi nella transizione energetica. Entrambe le societ\u00e0 si impegneranno ad individuare le opportunit\u00e0 di cooperazione sullo sviluppo di innovazioni in tema di e-mobility, integrazione della rete e sector coupling."}