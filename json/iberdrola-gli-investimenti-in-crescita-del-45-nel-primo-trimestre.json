{"date": "20210512", "category": "Trimestrali 1Q21 ESG", "title": "Iberdrola, gli investimenti in crescita del 45% nel primo trimestre", "text": "Il Cda di\u00a0Iberdrola, uno dei leader mondiali dell\u2019energia rinnovabile, ha approvato i risultati finanziari del primo trimestre 2021. Il flusso di cassa cresce del 7% a\u00a02,27 miliardi di euro. Iberdrola ha ridotto il suo debito di oltre 1,3 miliardi nel primo trimestre e il suo costo medio migliora di 12 punti base. L\u2019azienda si consolida come punto di riferimento globale nei\u00a0finanziamenti sostenibili e verdi, che ora superano i\u00a032 miliardi, e mantiene una liquidit\u00e0 di 17 miliardi. L\u2019Ebitda si \u00e8 attestato a 2,81 miliardi (+2%) con l\u2019utile netto in crescita del 12%. Il Presidente e CEO di Iberdrola\u00a0Ignacio Gal\u00e1n: \u201cL\u2019accelerazione degli investimenti ci permette di crescere ad un ritmo pi\u00f9 veloce di quanto inizialmente previsto, mantenendo pi\u00f9 di 30.000 posti di lavoro di qualit\u00e0 attraverso la nostra catena di approvvigionamento in Spagna. Iberdrola sta mettendo tutta la sua forza finanziaria e\u00a0la sua leadership al servizio della ripresa economica in tutti i Paesi in cui opera\u201c. Investimenti per una\u00a0ripresa green: L\u2019azienda continua a consolidarsi come motore chiave della ripresa economica e dell\u2019occupazione, tramite l\u2019assunzione di\u00a06.000 nuove risorse a livello globale\u00a0nell\u2019ultimo anno."}