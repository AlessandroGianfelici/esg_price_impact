{"date": "20210315", "category": "Rischio climatico", "title": "Climate Solutions, nuova suite di Moody\u2019s per analisi dei rischi climatici", "text": "Moody\u2019s ha annunciato il lancio di Climate Solutions, una suite di prodotti che fornisce agli investitori strumenti avanzati per comprendere, quantificare e gestire al meglio i rischi e le opportunit\u00e0 climatiche. Climate Solutions incorpora il rischio fisico e di transizione nelle migliori soluzioni di gestione del rischio e nei modelli economici di Moody\u2019s per consentire a banche, assicuratori e investitori di valutare meglio i rischi climatici e rispettare i requisiti normativi emergenti per gli stress test e la disclosure. \u201cIl cambiamento climatico ha un profondo impatto sulle economie e sulla societ\u00e0\u201d, ha affermato Mark Kaye, Chief Financial Officer ed Executive Sponsor di ESG Solutions Group di Moody\u2019s. \u201cMoody\u2019s si impegna a offrire analisi oggettive per aiutare gli investitori a navigare nella trasformazione verso un futuro a basse emissioni di carbonio\u201d. Moody\u2019s Climate Solutions include valutazioni del rischio climatico previsionali, fisiche e di transizione per societ\u00e0 quotate e propriet\u00e0 immobiliari, scenari macroeconomici di rischio climatico e soluzioni di reporting e analisi per banche, fondi pensione e compagnie assicurative. \u201cLa combinazione di know-how climatico e comprovati modelli di gestione del rischio di credito e previsioni economiche ci ha permesso di creare un sofisticato set di analisi del rischio climatico per supportare l\u2019integrazione sistematica del cambiamento climatico nelle decisioni di investimento e gestione del rischio\u201d, ha affermato Emilie Mazzacurati, Global Head di Moody\u2019s Climate Solutions. \u201cLe nostre soluzioni supportano le crescenti esigenze del mercato per una solida modellazione dei rischi climatici e dei loro impatti finanziari\u201d."}