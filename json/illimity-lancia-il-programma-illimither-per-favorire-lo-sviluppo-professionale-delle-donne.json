{"date": "20200928", "category": "Social", "title": "illimity lancia il programma illimitHER per favorire lo sviluppo professionale delle donne", "text": "illimity si rivolge alle donne lanciando \u201cillimitHER\u201d, un programma di Diversity & Inclusion per promuovere la cultura STEM e proporre dei modelli positivi di giovani donne che hanno intrapreso con successo un percorso professionale in ambiti scientifici in grado di ispirare i giovani, in particolare le ragazze, a intraprendere strade coraggiose e alternative sia negli studi che nel lavoro. Il tutto rientra nell\u2019ottica della banca di focalizzarsi sulla sostenibilit\u00e0 e sulle tematiche ESG. Il programma intende creare occasioni di contatto tra le pi\u00f9 giovani e le figure di ispirazione, in particolare donne under 35 che si sono distinte nel loro percorso personale e professionale sfruttando la vicinanza generazionale per realizzare connessioni ancora pi\u00f9 profonde.L\u2019obiettivo \u00e8 quello di trasferire e condividere conoscenze e competenze utili ad abilitare una nuova generazione di donne pronte a entrare in un futuro sempre pi\u00f9 pervaso dalla trasformazione digitale. Sono tante le iniziative e le occasioni di confronto previste nei prossimi mesi. Gli eventi fisici e digitali saranno aperti a tutti e si terranno ogni mese su molteplici temi: scienza, imprenditorialit\u00e0, sostenibilit\u00e0, digitale e finanza.  Il primo appuntamento il 21 luglio intitolato \u201cCome compiere il salto dalla ricerca allo startupping\u201d con l\u2019intervista a Diva Tommei, direttrice di EIT Digital Italia. Il secondo appuntamento sar\u00e0 il 15 settembre e vedr\u00e0 la partecipazione di un\u2019astrofisica, di una chimica glaciologa e del viceministro dell\u2019istruzione.Isabella Falautano, Chief Communication & Stakeholder Engagement Officer di illimity ha commentato: \u201cSiamo orgogliosi di dare il via a illimitHER, progetto in cui crediamo fortemente e che nasce come iniziativa di ecosistema tra partner che credono nelle nuove generazioni e nell\u2019importanza di sbloccare il potenziale dei giovani e, soprattutto, delle giovani\u201d."}