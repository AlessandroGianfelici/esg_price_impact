{"date": "20210513", "category": "Trimestrali 1Q21 ESG", "title": "Terna approva i risultati del primo trimestre, in crescita gli investimenti sul sistema elettrico", "text": "Il Cda di\u00a0Terna\u00a0ha approvato i risultati del\u00a0primo trimestre 2021. Terna ha registrato risultati economici in crescita con i ricavi pari a\u00a0621,8 milioni\u00a0di euro, registrano un aumento di 54,3milioni (+9,6%) rispetto al corrispondente periodo del 2020. L\u2019ebitda del periodo si attesta a 453,6milioni di euro, in crescita di 19,4milioni rispetto ai 434,2 milioni dei primi tremesi del 2020 (+4,5%). L\u2019utile netto di Gruppo del periodo \u00e8 pari a\u00a0190,4 milioni, in crescita di 3,8 milioni (+2,0%) rispetto ai 186,6 milioni di euro del primo trimestre del 2020. Nel corso dei\u00a0primi mesi del 2021\u00a0sono stati inoltre approvati e avviati diversi\u00a0progetti, tra questi i principali sono i lavori preparatori alla posa della fibra ottica\u00a0all\u2019interno del cavo sottomarino Italia-Montenegro pi\u00f9 una serie di interventi di ammodernamento delle linee elettriche sul territorio nazionale. Nel corso del periodo, Terna \u00e8 stata riconosciuta per il terzo anno consecutivo la prima Electric Utility del\u00a0Dow Jones Sustainability Index World; questo risultato ha comportato il suo inserimento nella Gold Class del \u201cThe Sustainability Yearbook 2021\u201d di SAM \u2013S&P Global. La societ\u00e0 \u00e8 stata anche inserita tra le\u00a050 aziende pi\u00f9 sostenibili al mondo\u00a0nei Seal Business Sustainability Awards. Terna \u00e8 stata inoltre la prima electric utility italiana ad aderire al\u00a0Nasdaq Sustainable Bond Network, piattaforma dedicata alla finanza sostenibile ed \u00e8 stata inclusa per il terzo anno nel\u00a0Bloomberg Gender Equality Index\u00a0(GEI). Nei prossimi anni, il Gruppo sar\u00e0 impegnato nella realizzazione di quanto previsto nel\u00a0Piano Industriale 2021-2025\u201cDriving Energy\u201d\u00a0che conferma e rafforza il ruolo di Terna come regista e abilitatore del sistema energetico italiano e della\u00a0transizione ecologica. Con specifico riferimento ai\u00a09,2 miliardi di investimenti complessivi previsti nei prossimi 5 anni, per l\u2019anno in corso ne sono programmati circa 1,4 miliardi."}