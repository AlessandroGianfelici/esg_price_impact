{"date": "20210329", "category": "Accordo distribuzione", "title": "Capital Group, partnership con CheBanca! per collocamento fondi agli investitori italiani", "text": "Capital Group, fondata negli Stati Uniti nel 1931, una delle maggiori societ\u00e0 di asset management indipendenti al mondo, con oltre 2.000 miliardi in gestione, ha siglato un accordo con CheBanca!, del gruppo Mediobanca, per il collocamento dei fondi Capital Group agli investitori Italiani. CheBanca! distribuir\u00e0 ai propri clienti l\u2019intera gamma dei fondi Capital Group autorizzata in Italia tra cui alcune delle sue eccellenze come l\u2019azionario globale New Perspective, il fondo bilanciato globale Global Allocation e il fondo globale high yield Global High Income Opportunities. Saranno inoltre disponibili 4 fondi \u201cobiettivo\u201d basati sulle premiate strategie gi\u00e0 disponibili negli Stati Uniti. Capital Group, ormai da 90 anni, ha a cuore il miglioramento della vita delle persone attraverso investimenti dall\u2019esito positivo. Il gruppo integra sistematicamente fattori ambientali, sociali e di governance in ogni decisione d\u2019investimento.  \u201cCheBanca! \u00e8 una realt\u00e0 molto dinamica che nel corso degli anni si \u00e8 dedicata a soddisfare i bisogni di quasi 900.000 clienti\u201d commenta Matteo Astolfi, Managing Director di Capital Group. \u201cQuesto accordo \u00e8 un ulteriore passo verso l\u2019obiettivo di costruire partnership durature con aziende leader come CheBanca!, per soddisfare le crescenti esigenze degli investitori in Italia. Crediamo che i fondi di Capital Group possano aiutare anche i clienti di CheBanca! a raggiungere i loro obiettivi di investimento a lungo termine\u201d. "}