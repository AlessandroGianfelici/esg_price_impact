{"date": "20210331", "category": "Economia circolare", "title": "Economia circolare, Enel X e Morellino di Scansano insieme per uno sviluppo sostenibile", "text": "Enel X, la business line globale di Enel che offre servizi per accelerare l\u2019innovazione e guidare la transizione energetica, e il Consorzio a Tutela del Vino Morellino di Scansano DOCG hanno siglato una partnership che promuove le best practice relative alla Circular Economy da applicare al territorio e alle attivit\u00e0 nei vigneti, ai processi di produzione e alle lavorazioni accessorie che vengono svolte nelle cantine del territorio di produzione del Morellino di Scansano DOCG. Enel X svilupper\u00e0 progetti di economia circolare tra le imprese, anche attraverso il coinvolgimento dei Comuni del territorio. Si tratta di attivit\u00e0 che si aggiungono al Circular Economy Report, il sistema di analisi ideato da Enel X, che ha l\u2019obiettivo di analizzare lo stato di maturit\u00e0 circolare delle aziende del Consorzio e di individuare gli eventuali gap e le opportunit\u00e0 da cogliere. Grazie a questa analisi verranno individuate ulteriori soluzioni misurabili e concrete che, una volta implementate, permetteranno alle imprese di ottenere un vantaggio competitivo proprio grazie alle numerose opportunit\u00e0 offerte dall\u2019economia circolare. Enel X avr\u00e0 anche un ruolo importante nello sviluppo del progetto \u201cMorellino Green\u201d: un percorso di sostenibilit\u00e0 avviato dal Consorzio nel 2019 con l\u2019obiettivo di promuovere e diffondere la mobilit\u00e0 elettrica sul territorio della denominazione, facendo diventare l\u2019area del Morellino una delle prime DOCG \u201cEV friendly\u201d d\u2019Italia. Adesso l\u2019obiettivo \u00e8 di costituire un vero e proprio network di aziende dotate di stazioni di ricarica di Enel X per veicoli elettrici, garantendo una mobilit\u00e0 completamente \u201cgreen\u201d. "}