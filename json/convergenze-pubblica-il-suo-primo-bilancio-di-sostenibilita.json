{"date": "20210520", "category": "Bilancio di Sostenibilit\u00e0", "title": "Convergenze pubblica il suo primo Bilancio di Sostenibilit\u00e0", "text": "Convergenze, operatore di tecnologia integrato attivo nei settori Telecomunicazioni ed Energia 100% green, ha approvato il primo Bilancio di Sostenibilit\u00e0, relativo all\u2019esercizio 2020. Con la pubblicazione del Bilancio di Sostenibilit\u00e0 2020, Convergenze intende sottolineare la propria volont\u00e0 di generare benefici per tutti coloro che operano nell\u2019azienda e per la stessa, secondo le logiche che caratterizzano la Societ\u00e0 fin dalla sua costituzione. Convergenze ha sempre curato con grande attenzione ilproprio rapporto con il territorio di riferimento, con le comunit\u00e0 locali e con i propri dipendenti, cercando dilimitare l\u2019impatto della propria attivit\u00e0 sull\u2019ambiente, perseguendo uno sviluppo sostenibile del business ebasando la propria strategia sulla responsabilit\u00e0 sociale d\u2019impresa. Il Bilancio di Sostenibilit\u00e0 2020, risulta quindi un importante mezzo per comunicare a tutti gli Stakeholder inmaniera trasparente e coerente quelli che sono i valori, le strategie e le performance direttamente collegateai relativi impatti economici, sociali e ambientali di Convergenze.Il rapporto elaborato da Convergenze evidenzia che la societ\u00e0 \u00e8 stata in grado di produrre benefici ambientali e sociali. La societ\u00e0 \u00e8 concretamente impegnata a limitare gli impatti ambientali diretti, derivanti dalle proprie attivit\u00e0 e controllare anche quelli indiretti, relativi ai comportamenti ambientali dei propri fornitori, al fine di migliorare l\u2019abbattimento delle emissioni, incentivare il riciclo dei rifiuti e le corrette pratiche ambientali. Questo impegno \u00e8 confermato anche dall\u2019ottenimento della Certificazione del sistema di gestione per l\u2019ambiente (ISO 14001), rinnovata per la terza volta a dicembre 2019. L\u2019utilizzo di energia elettrica prodotta internamente grazie all\u2019impianto fotovoltaico aziendale installato sul tetto del Convergenze Innovation Center, sede operativa della Societ\u00e0, e la vendita ai clienti di energia elettrica proveniente da fonti 100% rinnovabili sono due aspetti fondamentali che testimoniano l\u2019attivit\u00e0 di Convergenze per la tutela dell\u2019ambiente, ai quali si unisce l\u2019impegno per il recupero dei rifiuti prodotti da Convergenze. Inoltre, la Societ\u00e0 \u00e8 impegnata in prima persona nello sviluppo e nella promozione della mobilit\u00e0 sostenibile, attraverso il brevettato network di colonnine di ricarica per veicoli elettrici EVO. Convergenze ritiene che le risorse umane siano un elemento indispensabile per l\u2019esistenza dell\u2019impresa eche la dedizione e la professionalit\u00e0 dei dipendenti siano condizioni determinanti per conseguire gli obiettivi di business aziendali. La Societ\u00e0 offre ai propri dipendenti le medesime opportunit\u00e0 di lavoro, facendo in modo che tutti possano godere di un trattamento equo basato su criteri di merito, senza discriminazione alcuna. Inoltre, la selezione del personale avviene nel pieno rispetto del principio delle pari opportunit\u00e0, senza porre in essere discriminazioni di alcun genere ed evitando qualsiasi forma di favoritismo o clientela.Relativamente alla responsabilit\u00e0 sociale, Convergenze ha assunto l\u2019impegno di favorire lo sviluppo deiterritori e dei propri collaboratori, supportando le zone nelle quali \u00e8 attiva, attraverso la promozione di eventi e iniziative pubbliche culturali e sociali, e praticando politiche inclusive all\u2019interno dell\u2019azienda per creare condizioni favorevoli all\u2019accoglienza, alla flessibilit\u00e0 e alla qualit\u00e0 del lavoro, sostenendo la conciliabilit\u00e0 dei tempi di vita e lavoro."}