{"date": "20210310", "category": "ESG standard", "title": "IFRS pubblica un set di priorit\u00e0 verso la COP 26 delle Nazioni Unite", "text": "IFRS (International Financial Reporting Standards) ha accolto con favore la dichiarazione pubblica del febbraio 2021 di IOSCO (International Organization of Securities Commisions), con la quale \u00e8 stato annunciato l\u2019intenzione di IOSCO di collaborare con IFRS allo sviluppo di un piano per istituire un nuovo consiglio per la definizione di standard di rendicontazione di sostenibilit\u00e0 che soddisfino le esigenze dei mercati dei capitali.\u00a0 Sulla base del feedback alla consultazione del 2020 e incoraggiati dalla IOSCO, IFRS ha pubblicato un set di nuove priorit\u00e0. Il primo punto riguarda l\u2019attenzione degli investitori verso il valore aziendale. Le novit\u00e0 si concentreranno sulle informazioni rilevanti per le decisioni di investitori, istituti di credito e altri creditori. La seconda priorit\u00e0 \u00e8 il clima. A causa dell\u2019urgente necessit\u00e0 di una migliore informazione sulle questioni relative al clima, IFRS concentrer\u00e0 inizialmente i propri sforzi sulla rendicontazione relativa al clima, lavorando anche sulle esigenze di informazione degli investitori su questioni sociali e di governance. I futuri interventi si baseranno sul lavoro gi\u00e0 consolidato della TCFD (Task Force on Climate related Financial Disclosures) nonch\u00e9 sul lavoro dell\u2019alleanza dei principali standard setter nel reporting di sostenibilit\u00e0. In questo senso IFRS avvier\u00e0 un processo di engagement strutturato con le organizzazioni competenti. In accordo con diversi standard setter, gli standard emessi da IFRS forniranno una base di riferimento per la rendicontazione di sostenibilit\u00e0 coerente e comparabile a livello globale, fornendo allo stesso l\u2019adeguata flessibilit\u00e0 sulle tempestiche per il coordinamento dei requisiti di rendicontazione cercando in questo modo di catturare la totalit\u00e0 degli impatti sulla sostenibilit\u00e0. IFRS intende pubblicare un feedback che riassume tutte le risposte ricevute alla loro consultazione 2020. Insieme alla dichiarazione di feedback, IFRS lancer\u00e0 una consultazione pubblica sulle modifiche proposte allo Statuto della Fondazione necessarie per formalizzare l\u2019istituzione di un nuovo consiglio, compresa la sua composizione.\u00a0 L\u2019intento finale \u00e8 quello di prendere una decisione finale sul nuovo consiglio prima della conferenza COP26 delle Nazioni Unite del novembre 2021, compresa l\u2019analisi dettagliata del feedback sui requisiti delineati nella consultazione del 2020."}