{"date": "20210225", "category": "ETF sostenibili", "title": "Amundi rafforza l\u2019offerta ESG con un nuovo ETF SRI", "text": "Amundi, il pi\u00f9 grande asset manager europeo, annuncia l\u2019ampliamento della gamma di ETF SRI con la quotazione sulla Borsa Italiana di AMUNDI INDEX MSCI WORLD SRI UCITS ETF DR \u2013 HEDGED EUR (C), strategia in linea con il proprio impegno nell\u2019investimento responsabile. L\u2019ETF, esposto all\u2019indice MSCI World SRI Filtered ex Fossil Fuels, offre agli investitori una soluzione di investimento altamente sostenibile nell\u2019universo azionario globale, coperta dal rischio cambio. L\u2019indice si basa sulla rigorosa metodologia SRI di MSCI che combina un approccio best in class con uno screening negativo stringente ed esclude le attivit\u00e0 legate ad estrazione, generazione e riserve di combustibili fossili. Ne risulta quindi un indice esposto ai titoli di aziende a grande e media capitalizzazione di 23 paesi sviluppati dotati dei pi\u00f9 elevati rating ESG, che esclude gli emittenti coinvolti in energia nucleare, tabacco, alcolici, gioco d\u2019azzardo, armi, OGM, carbone termico, intrattenimento per adulti, petrolio, gas e combustibili fossili. L\u2019AMUNDI INDEX MSCI WORLD SRI UCITS ETF DR \u2013 HEDGED EUR rappresenta una soluzione semplice, trasparente ed efficiente in termini di costo per integrare l\u2019investimento sostenibile nel proprio portafoglio. Proposto a spese correnti di 0,20%, si tratta della classe di ETF Hedged (coperto) pi\u00f9 competitiva nel mercato europeo sull\u2019indice MSCI World SRI. Questo lancio amplia la gamma di ETF di investimento responsabile di Amundi disponibili su Borsa Italiana, che include gi\u00e0 diverse esposizioni all\u2019azionario mondo, US, Europa, Eurozona, Pacifico ex Giappone e mercati emergenti, ed esposizioni a reddito fisso su corporate bond denominati in Euro e USD. Vincenzo Sagone, Head of ETF, Indexing and Smart Beta business unit di Amundi SGR, ha dichiarato: \u201cQuesto ETF rappresenta uno strumento semplice, trasparente e a costo contenuto per ottenere un\u2019esposizione all\u2019azionario globale con la forma pi\u00f9 rigorosa di selezione ESG, al riparo dal rischio cambio. Questa nuova quotazione dimostra il nostro impegno continuo a fornire agli investitori un\u2019ampia gamma di strumenti di allocazione che permettano loro di investire in linea con i propri obiettivi individuali\u201d."}