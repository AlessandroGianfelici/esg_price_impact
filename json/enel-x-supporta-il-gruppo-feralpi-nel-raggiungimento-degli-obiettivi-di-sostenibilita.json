{"date": "20210414", "category": "Decarbonizzazione", "title": "Enel X supporta il Gruppo Feralpi nel raggiungimento degli obiettivi di sostenibilit\u00e0", "text": "Enel X ha completato l\u2019intervento di revamping ed efficientamento energetico del sito di Feralpi a Lonato del Garda. La business line di Enel ha supportato il Gruppo Feralpi, effettuando un\u2019analisi completa delle esigenze dell\u2019azienda siderurgica e ha sviluppato soluzioni su misura utilizzando le migliori tecnologie presenti sul mercato. L\u2019azienda continuer\u00e0 inoltre a offrire il proprio supporto controllando da remoto le sale compressori, eseguendone la manutenzione e garantendone le performance. \u201cL\u2019intervento realizzato per il Gruppo Feralpi \u00e8 un chiaro esempio dell\u2019impegno di Enel X nell\u2019offrire ai partner tecnologie avanzate di efficienza energetica che permettano di raggiungere gli obiettivi di sostenibilit\u00e0\u201d ha dichiarato Augusto Raggi, Responsabile Enel X Italia. \u201cProduciamo acciaio da forno elettrico \u2013 ha dichiarato Giovanni Pasini, Consigliere delegato del Gruppo Feralpi \u2013 e per questo l\u2019energia rappresenta non solo una materia prima strategica, ma anche una leva su cui investire per rendere i nostri impianti sempre pi\u00f9 efficienti e, quindi, capaci di coniugare competitivit\u00e0 e sostenibilit\u00e0\u201d. Il progetto di Enel X permetter\u00e0 al Gruppo Feralpi di aumentare l\u2019efficienza energetica dell\u2019impianto di quasi il 20%, passando da una media di 11mila MWh consumati all\u2019anno a poco pi\u00f9 di 9mila, grazie all\u2019utilizzo alternato dei compressori. A livello di impatto ambientale questo valore si traduce in un risparmio potenziale di oltre 900 tonnellate di emissioni di CO2 l\u2019anno. Per l\u2019intervento sono state utilizzate tecnologie innovative che permettono di gestire in automatico tutta la generazione di aria compressa, con un\u2019ottimizzazione continua delle performance."}