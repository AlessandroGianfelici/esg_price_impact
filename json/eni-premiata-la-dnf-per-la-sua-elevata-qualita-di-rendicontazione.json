{"date": "20201126", "category": "Oscar di Bilancio per la Dichiarazione Non Finanziaria", "title": "ENI, premiata la DNF per la sua elevata qualit\u00e0 di rendicontazione", "text": "Eni ha ricevuto oggi il premio speciale \u201cOscar di Bilancio per la Dichiarazione Non Finanziaria\u201d integrata nel bilancio. Eni \u00e8 stata premiata con la motivazione che segue: \u201cLa Dichiarazione Non Finanziaria \u00e8 caratterizzata, nonostante l\u2019estrema sintesi, da un\u2019adeguata e bilanciata copertura di tutte le aree di rendicontazione non finanziaria, facendo emergere la volont\u00e0 di una trasparente comunicazione verso le diverse categorie di stakeholder. Eni ha cos\u00ec realizzato una Dichiarazione Non Finanziaria chiara, sintetica e facilmente riconoscibile: un\u2019azienda con disclosure matura \u00e8 in grado di indicare i punti essenziali e fare un rimando ad altri documenti o fonti in cui approfondire le informazioni, con una valida prioritizzazione degli argomenti. Il Bilancio Integrato risulta particolarmente fruibile ed efficace sul piano della comunicazione, prestandosi ad un\u2019agevole ed intuitiva lettura anche grazie al supporto di grafici che ben sintetizzano le dinamiche oggetto di analisi\u201d. Francesco Gattei, Cfo di Eni, ha commentato: \u201c\u00c8 un riconoscimento importante, che premia una dimensione chiave del nostro percorso di transizione, cio\u00e8 la trasparenza, il dettaglio e la descrizione del pieno valore delle azioni che stiamo realizzando\u201d. Il riconoscimento, arrivato alla sua 56esima edizione, \u00e8 promosso da FERPI con Borsa Italiana e Universit\u00e0 Bocconi, ed \u00e8 dedicato alle organizzazioni che dimostrano di voler rendere sempre pi\u00f9 trasparente il proprio operato e di investire nella cura del rapporto con gli stakeholder. L\u2019energia \u00e8 l\u2019elemento essenziale dello sviluppo umano in tutte le sue forme: educativo, economico, di sicurezza, di libert\u00e0 e di eguaglianza. Abbiamo davanti a noi una sfida complessa legata alla crescita del fabbisogno energetico e a un rapido processo di abbattimento delle emissioni di carbonio. Raccontare questa sfida rappresentando correttamente la reale articolazione delle problematiche, \u00e8 per noi un elemento essenziale di gestione e di confronto con tutti i nostri stakeholders. Per questo il traguardo raggiunto oggi rappresenta un ulteriore stimolo nella realizzazione del nostro irreversibile percorso di trasformazione verso un futuro di energia sempre pi\u00f9 sostenibile\u201d.\u00a0"}