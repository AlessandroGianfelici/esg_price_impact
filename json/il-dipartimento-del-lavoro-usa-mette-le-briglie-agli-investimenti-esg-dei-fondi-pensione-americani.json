{"date": "20200924", "category": "Regolamenti", "title": "Il Dipartimento del Lavoro Usa mette le briglie agli investimenti ESG dei fondi pensione americani", "text": "Secondo la nuova proposta i Fondi pensione a stelle e strisce non dovranno investire in prodotti ESG se la strategia di investimento da essi perseguita privileger\u00e0 obiettivi non finanziari rispetto a quelli classici del rendimento o della riduzione del rischio. Il Dipartimento del Lavoro americano ha annunciato il 23 giugno una nuova proposta sulle regole di investimento per che debbono seguire i piani pensionistici. Le nuove norme intendono chiarire la precedente normativa e fissare nuovi paletti per quanto riguarda le scelte dei Fondi pensione americani sulle questioni ESG. In particolare viene stabilito che i piani di previdenza privata regolati dall\u2019Employee Retirement Income Security Act (ERISA). In particolare viene stabilito che gli unici criteri che i piani pensionistici debbono seguire sono quelli del rendimento e della riduzione del rischio degli investimenti, mentre viene proibito di seguire obiettivi non finanziari se mettono a rischio i ritorni dell\u2019investimento o ne aumentano il rischio. La nota del Dipartimento del Lavoro fa esplicitamente riferimento ai prodotti ESG. \u201cI piani pensionistici sponsorizzati da aziende private non sono i veicoli per raggiungere finalit\u00e0 sociali o obiettivi politici che non siano strettamente l\u2019interesse finanziario del piano\u201d ha affermato il Segretario del Lavoro Eugene Scalia, \u201cpiuttosto, gli ERISA dovrebbero essere gestiti con un saldo e unico focus e cio\u00e8 quello di fornire una sicurezza pensionistica ai lavoratori americani\u201d. La nuova normativa prevede cinque punti principali."}