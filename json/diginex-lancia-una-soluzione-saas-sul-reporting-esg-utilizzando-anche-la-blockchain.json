{"date": "20210122", "category": "ESG reporting", "title": "Diginex lancia una soluzione software sul reporting ESG", "text": "Mentre gli investimenti ESG e la finanza sostenibile guadagnano rapidamente terreno, il reporting aziendale sulle iniziative, i progressi e i rischi di sostenibilit\u00e0 rimane un anello debole, con molti investitori che citano l\u2019incoerenza e l\u2019inaffidabilit\u00e0 dei dati o le informazioni incomplete come ostacoli cruciali all\u2019integrazione ESG. Per aiutare le aziende a trovare su queste tematiche Diginex, azienda americana quotata al Nasdaq che fornisce dati e sistemi digitali ESG, ha lanciato Diginex ESG, una soluzione informatica che raccoglie e analizza i dati necessari per redigere la Relazione non finanziaria. Si tratta di una piattaforma SaaS (Software as a Service) che utilizza anche la tecnologia blockchain. La rendicontazione sulla sostenibilit\u00e0 \u00e8 diventata un\u2019area di interesse sia per le autorit\u00e0 di regolamentazione e sia per le aziende che devono affrontare sfide crescenti, compresa la raccolta e l\u2019elaborazione dei dati utili per soddisfare la crescita degli obblighi di informativa. Secondo Diginex, l\u2019offerta rivolta al mercato \u00e8 una soluzione innovativa e semplice che ottimizza un set essenziale di dati ESG tale da garantire un processo di reporting, attraverso il quale le aziende possono rispondere in modo efficiente agli investitori, ai dirigenti, alle autorit\u00e0 di regolamentazione e al mercato in generale con informazioni relative all\u2019esposizione al rischio e alla sostenibilit\u00e0 a lungo termine. L\u2019offerta di Diginex prevede la possibilit\u00e0 per le aziende di condividere un audit trail abilitato alla blockchain e grazie alla tecnologia anche le aziende con un\u2019esperienza limitata di reporting ESG possono godere e attingere a queste innovative soluzioni. Mark Blick, CEO di Diginex Solutions, ha dichiarato: \u201cDiginexESG sta democratizzando la sostenibilit\u00e0 introducendo una tecnologia che permette di avere una soluzione di reportistica ESG altamente scalabile e conveniente. Aiutiamo le aziende sopraffatte dai requisiti di fornitura di dati sulla sostenibilit\u00e0 che si trovano a navigare in un panorama complesso di reportistica. La nostra soluzione vuole rendere semplice, economica e digitale il processo di compliance che le aziende devono portare avanti con i quadri internazionali di rendicontazione. Sono veramente soddisfatto della significativa trazione che la nostra piattaforma sta generando, raccogliendo gi\u00e0 i primi clienti e partner a livello globale\u201d."}