{"date": "20210510", "category": "Mobilit\u00e0 sostenibile", "title": "Prysmian insieme a Hardt per accelerare l\u2019Open Innovation volto a raggiungere i target Net Zero dell\u2019UE", "text": "Prysmian consolida la partnership con Hardt Global Mobility nell\u2019ambito di un programma volto a rendere Hyperloop la rete pan-europea sostenibile e ad alta velocit\u00e0 per il trasporto passeggeri e merci, che contribuir\u00e0 a far raggiungere all\u2019Europa i propri obiettivi di azzeramento delle emissioni di CO2 entro il 2050. Pi\u00f9 veloce di un aereo e con consumi di energia inferiori a un treno, Hyperloop \u00e8 un concept promettente lanciato nel 2013 da Elon Musk, CEO di Tesla e Space X, che ha promosso una serie di contest di sviluppo a partire dal 2016. Prysmian e Hardt stanno lavorando insieme allo sviluppo, alla progettazione e alla modalit\u00e0 di installazione del circuito motore del primo sistema europeo operativo in scala reale: il circuito include l\u2019innovativo cavo motore, una speciale connettivit\u00e0 e tutti i cablaggi accessori per alimentare il veicolo a levitazione magnetica di Hardt Hyperloop. Un altro importante traguardo verr\u00e0 raggiunto il prossimo anno, quando inizieranno i lavori di costruzione dell\u2019\u201cEuropean Hyperloop Center\u201d e dell\u2019adiacente pista di prova a Groningen (Olanda). Il centro dovrebbe essere completato nel 2023. La sostenibilit\u00e0 \u00e8 al centro del \u201cHyperloop Development Program\u201d. Se, come previsto, il traffico aereo crescer\u00e0 a tassi pre-pandemici, sar\u00e0 difficile tenere fede all\u2019Accordo di Parigi adottato nel 2015 per limitare il riscaldamento globale. I trasporti a zero emissioni sono essenziali affinch\u00e9 l\u2019Unione Europea possa raggiungere gli obiettivi climatici per il 2050. La strategia di innovazione di Prysmian punta a promuovere lo sviluppo di infrastrutture in cavo per la trasmissione di energia e dati che permetta alla societ\u00e0 una transizione in tutti i settori, dalla nuova mobilit\u00e0 elettrica alle citt\u00e0 smart, dall\u2019espansione del 5G all\u2019utilizzo dell\u2019intelligenza artificiale per raccogliere e interpretare i dati, e molto altro. \u201cSiamo di fronte alla massima espressione dell\u2019innovazione\u201d ha dichiarato Andreas Bott, CEO Prysmian The Netherlands. \u201cNon si ispira a qualcosa di esistente, \u00e8 completamente nuovo. I benefici in termini di sostenibilit\u00e0 sono significativi: una rete Hyperloop europea di 10.000 chilometri potrebbe ridurre le emissioni di CO2 di 40 milioni di tonnellate all\u2019anno. Questo progetto di collaborazione coinvolge diversi settori e paesi in cui Prysmian opera e siamo orgogliosi di supportare i tecnici di Hardt, situati proprio sull\u2019altra sponda del fiume, di fronte allo stabilimento Prysmian di Delft\u201d. Riccardo Bucci, VP Product Strategy and R&D Director Industrial and OGP della Energy Division di Prysmian, ha affermato: \u201cL\u2019insieme di\u00a0soluzioni innovative\u00a0sviluppate per questo progetto sono il risultato della vasta esperienza di Prysmian in diversi campi applicativi chiave e avranno a loro volta su ciascuno di tali campi applicativi un\u00a0impatto positivo in termini di sostenibilit\u00e0\u201d."}