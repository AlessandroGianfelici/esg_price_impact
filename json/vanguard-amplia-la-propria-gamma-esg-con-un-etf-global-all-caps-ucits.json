{"date": "20210413", "category": "ETF ESG", "title": "Vanguard amplia la propria gamma ESG con un ETF Global All Caps Ucits", "text": "Vanguard ha lanciato sul mercato il Vanguard ESG Global All Cap UCITS, un ETF pensato per la parte azionaria core dei portafogli orientati agli investimenti ESG e in grado di fornire un\u2019ampia diversificazione incorporando un processo di selezione rigoroso basato su criteri ESG. Vanguard ESG Global All Cap UCITS ETF replica l\u2019indice FTSE Global All Cap Choice Index e offre un\u2019esposizione azionaria globale. L\u2019indice \u00e8 costruito adottando criteri che escludono le societ\u00e0 che operano nel settore delle armi, dell\u2019energia non rinnovabile o che promuovono \u201cvizi\u201d come il tabacco, nonch\u00e9 societ\u00e0 coinvolte in controversie relative al rispetto dei principi Global Compact delle Nazioni Unite. Con il lancio del nuovo ETF ESG, l\u2019offerta di Vanguard per gli investitori attenti al rispetto dicriteri ambientali e sociali \u00e8 composta da: Fong Yee Chan, Head of ESG Strategy di Vanguard per il Regno Unito e l\u2019Europa, ha commentato: \u201cI nostri clienti hanno diverse preoccupazioni in ambito ambientale e sociale. Molti vogliono investire in modo da mitigare alcuni rischi legati ai criteri ESG, allineando cos\u00ec gli investimenti ai propri valori e obiettivi. Ecco perch\u00e9 ci impegniamo a garantire che il nostro approccio globale e diversificato al tema ESG si rifletta nella nostra offerta di prodotti e in tutti i nostri processi d\u2019investimento, bilanciando al contempo il potenziale di generare valore nel lungo termine per i nostri investitori\u201d. Simone Rosti, Country Head di Vanguard per l\u2019Italia, ha concluso: \u201cCon oltre 7.500 titoli sottostanti, il Vanguard ESG Global All Cap UCITS ETF offre ai nostri clienti un accesso realmente diversificato al mercato azionario, in base a criteri ESG attraverso un unico ETF. Questo sottolinea ancora di pi\u00f9 che Vanguard ESG Global All Cap UCITS ETF \u00e8 in linea con il nostro focus sull\u2019investimento nella parte core del portafoglio e mira quindi ad aiutare gli investitori attenti ai criteri ESG e orientati al lungo termine ad accedere a portafogli azionari diversificati a livello globale, al fine di raggiungere i loro obiettivi di investimento a un costo contenuto\u201d."}