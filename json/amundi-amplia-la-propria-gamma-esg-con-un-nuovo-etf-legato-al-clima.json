{"date": "20210427", "category": "ETF ESG", "title": "Amundi amplia la propria gamma ESG con un nuovo ETF legato al clima", "text": "Amundi ha lanciato una nuova strategia climatica progettata per capitalizzare le opportunit\u00e0 nel settore del credito societario investment grade europeo. Il fondo Amundi iCPR Euro Corp Climate Paris Aligned PAB \u2013 Ucits ETF DR, offrir\u00e0 agli investitori la possibilit\u00e0 di ridurre le emissioni medie di gas serra del 50% e un obiettivo di riduzione annuale delle proprie emissioni pari al 7%.  Con l\u2019aggiunta del nuovo fondo, che offre anche esclusioni basate su criteri normativi e settoriali, Amundi ha affermato di aver creato un\u2019ampia gamma di ETF legati al clima sia azionari che obbligazionari allineati all\u2019Accordo di Parigi e tutti classificati ai sensi dell\u2019articolo 9 della SFDR. Fannie Wurtz, responsabile di Amundi ETF, Indexing and Smart Beta, ha dichiarato: \u201cIl lancio di questo ETF dimostra il nostro costante impegno a sviluppare strumenti semplici e pronti all\u2019uso che aiutino gli investitori a implementare la loro strategia ESG e climatica a seconda dei loro obiettivi e vincoli. Riteniamo che gli ETF abbiano un ruolo fondamentale da svolgere nel guidare la transizione verso un\u2019economia a basse emissioni di carbonio\u201d."}