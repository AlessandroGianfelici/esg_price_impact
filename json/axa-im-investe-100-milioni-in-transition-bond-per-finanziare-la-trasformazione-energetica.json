{"date": "20201210", "category": "I titoli saranno emessi da BPCE e impiegati tramite progetti di Natixis", "title": "Axa IM investe 100 milioni in transition bond per finanziare la trasformazione energetica", "text": "AXA Investment Managers (AXA IM), per conto del Gruppo AXA, investe 100 milioni di euro in transition bond senior non-preferred, contribuendo al finanziamento di asset legati alla transizione energetica. I bond saranno emessi da BPCE, il secondo gruppo bancario francese che riunisce la rete delle banche popolari e delle casse di risparmio, e avranno scadenza decennale con cedola dello 0,55% inoltre saranno quotati alla borsa di Parigi. I proventi dell\u2019emissione potranno essere utilizzati per rifinanziare asset di Natixis consistenti in prestiti per progetti e/o finanziamenti a imprese in settori rilevanti, tra i quali, potenzialmente, i trasporti, l\u2019energia, le attivit\u00e0 midstream nel settore gas, il settore metallurgico-estrattivo e i materiali edili. Gli asset saranno selezionati in base al potenziale di riduzione delle emissioni e al rispettivo contributo a un\u2019economia low carbon. I transition bond offrono due principali caratteristiche innovative. Da una parte il portafoglio selezionato comprende finanziamenti a imprese di tipo \u201csustainability-linked\u201d che prevedono un adeguamento dei margini creditizi al raggiungimento di determinati Key Performance Indicator (KPI) legati alla transizione climatica ed energetica. Questa forma di finanziamento \u00e8 l\u2019ideale per catturare le qualit\u00e0 olistiche, dinamiche e innovative della transizione energetica delle imprese. Inoltre i prestiti per progetti sono selezionati applicando il Green Weighting Factor, un innovativo sistema interno sviluppato da Natixis che collega il meccanismo di allocazione del capitale basato sull\u2019analisi interna relativa alla performance climatica e ambientale del singolo finanziamento. Per quanto riguarda l\u2019investimento di AXA IM, i proventi dell\u2019operazione saranno utilizzati per rifinanziare asset legati alla transizione energetica, quali prestiti per progetti dedicati a metalli (bauxite e rame) considerati enabler di tecnologie low carbon, prestiti per progetti nel campo della trasmissione e distribuzione elettrica che contribuiscono all\u2019interconnessione di paesi con impianti di generazione a basse emissioni di carbonio e un prestito \u201csustainability-linked\u201d a uno dei principali produttori mondiali di alluminio, per supportare l\u2019impegno dell\u2019azienda a produrre e vendere alluminio low carbon. \u201cEssere un gestore di investimenti responsabile \u00e8 una preoccupazione costante in ogni nostra attivit\u00e0, e ci spinge sempre alla ricerca di opportunit\u00e0 d\u2019investimento sostenibili e innovative\u201d osserva Marco Morelli, Executive Chairman di AXA Investment Managers, \u201cle nostre attivit\u00e0 con il Gruppo AXA e con partner del calibro di BPCE e Natixis dimostrano ancora una volta il nostro impegno verso questa nuova asset class. Il lancio di questo transition bond \u00e8 un altro passo avanti nella nostra strategia di supporto della transizione di settori industriali ad alta intensit\u00e0 di carbonio verso modelli di business a bassa intensit\u00e0 di carbonio, in linea con gli obiettivi dell\u2019Accordo di Parigi, e ci auguriamo di poter finanziare molti altri progetti in futuro\u201d."}