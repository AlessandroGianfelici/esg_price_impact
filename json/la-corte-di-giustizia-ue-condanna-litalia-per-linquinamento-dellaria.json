{"date": "20201110", "category": "Inquinamento", "title": "La corte di giustizia UE condanna l\u2019Italia per l\u2019inquinamento dell\u2019aria", "text": "La corte di giustizia europea condanna l\u2019Italia per aver violato in modo sistematico e continuato tra il 2008 e il 2017 la direttiva europea sull\u2019inquinamento atmosferico, in particolare sulle concentrazioni delle PM10. La condanna arriva a seguito di un procedimento avviato nel 2014 dalla Commissione Europea. La Corte ha dichiarato che l\u2019Italia non ha adottato, nei tempi previsti, misure utili per abbassare il livello di concentrazione delle PM10. In Italia ogni anno mediamente si verificano 80 mila decessi a causa dell\u2019inquinamento dell\u2019aria. Il Ministro dell\u2019Ambiente Sergio Costa ha commentato:\u201d Credo che questa pronuncia debba essere uno stimolo per tutto il governo a far di pi\u00f9 e meglio rispetto a quanto gi\u00e0 abbiamo messo in campo, considerando che la stessa Corte nella sentenza riconosce la bont\u00e0 delle azioni intraprese dal 2018, per garantire nel pi\u00f9 breve termine possibile un ambiente pi\u00f9 salubre a tutti i cittadini.\u201d"}