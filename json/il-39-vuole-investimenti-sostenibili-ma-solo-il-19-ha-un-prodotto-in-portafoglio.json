{"date": "20201218", "category": "\u00c8 stata pubblicata la terza edizione dell\u2019indagine Consob sulla Sostenibilit\u00e0", "title": "Il 39% dei risparmiatori vuole investimenti sostenibili ma solo il 19% ha un prodotto in portafoglio", "text": "La sostenibilit\u00e0 \u00e8 diventata un criterio di discriminazione nelle scelte dei risparmiatori italiani, ma non sempre sono supportati a sufficienza dai propri consulenti finanziari in tale approccio. Secondo la ricerca dal titolo \u201cLa relazione consulente-cliente: Indagine Mirroring su sostenibilit\u00e0 e investimenti\u201d, eseguita dall\u2019Ufficio Studi della Consob insieme all\u2019Universit\u00e0 Roma Tre e la Bologna Business School, il 27% dei risparmiatori persegue i target della sostenibilit\u00e0 negli investimenti, a patto che non venga penalizzato il ritorno finanziario.  Solo una minoranza qualificata di risparmiatori, circa il 12%, mette in cima ai propri obiettivi nel campo degli investimenti quello della sostenibilit\u00e0. Una quota che, secondo la ricerca, viene sottovalutata dai consulenti finanziari. Eppure, nonostante l\u2019attrattiva delle tematiche ESG solo il 19% degli investitori intervistati dichiara di possedere un investimento sostenibile, anche se il 40% dichiara di tenere in grande considerazione le tematiche ambientali e sociali nella scelta dei prodotti finanziari. In questo contesto, il ruolo del consulente diventa cruciale. Una giusta comunicazione da parte sua, aiuterebbe molto il cliente ha conoscere e capire la natura stessa dei indicatori ESG, elementi necessari per determinare la qualit\u00e0 dell\u2019impatto sostenibile generato da un investimento, e come una corretta ponderazione di questi criteri rispetto al rendimento finanziario puro possa migliorare sostanzialmente la qualit\u00e0 e la sicurezza del ritorno economico del proprio investimento. Un dato fa molto riflettere, il 45% dei consulenti del campione e il 61% dei clienti dichiara di non avere neanche una conoscenza base delle tematiche ESG. Tant\u2019\u00e8 che il 79% dei clienti dichiara di avere come principale fonte sugli investimenti responsabili persone diverse dal consulente. Da questo risultato possiamo capire che alcune esigenze dei clienti, che rientrano nell\u2019area della sostenibilit\u00e0, rischiano di non essere indirizzate nel verso giusto, non per mancanza di volont\u00e0, ma come conseguenza dell\u2019assenza delle conoscenze minime dei strumenti ESG, sia lato clientela e sia lato professionisti. La divulgazione della cultura ESG \u00e8 uno strumento che pu\u00f2 essere utile sia ai risparmiatori e sia ai loro consulenti. Un altro dato, che deriva da quello sopracitato, sono le cause perch\u00e9 i clienti non investono in SRI, la prima risposta \u00e8 timori sul rendimento inferiore alle attese, ma la seconda \u00e8 che non vengono loro proposte, come afferma il 52% dei clienti intervistati. E a detta dei consulenti il 36% afferma quando lo ha fatto era su diretta richiesta del cliente.  Tra i timori che allontanano gli investitori dai prodotti ESF vi sono quello del greenwashing, del costo dei prodotti e dell\u2019orizzonte lungo di ritorno degli investimenti. All\u2019interno dei diversi aspetti che riguardano gli investimenti ESG e cio\u00e8 ambiente, tematiche socieli e governance, il primo \u00e8 quello che suscita il maggiore interesse da parte degli investitoti e dei consulenti. Ma dalla ricerca \u00e8 emersa una maggiore sensibilit\u00e0 degli investitori verso le tematiche sociali rispetto a quanto percepito dai consulenti. Invece la governance \u00e8 percepita come un aspetto pi\u00f9 tecnico che appassiona meno i clienti rispetto a quanto non credano gli advisor. Questo \u00e8 il terzo anno, che la Consob pubblica questa ricerca. Sicuramente, la prossima dar\u00e0 un quadro pi\u00f9 chiaro di come la pandemia da COVID-19 ha influenzato le scelte dei risparmiatori. Le difficolt\u00e0 dei ultimi mesi hanno evidenziato il ruolo cruciale che la finanza sostenibile pu\u00f2 svolgere affinch\u00e9 vengano superati alcuni limiti del sistema, attuale, economico."}