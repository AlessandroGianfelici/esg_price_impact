{"date": "20210315", "category": "Engagement", "title": "HSBC punta alla transizione climatica su input di ONG e investitori istituzionali", "text": "HSBC ha annunciato che proporr\u00e0 l\u2019approvazione di una risoluzione speciale sui cambiamenti climatici alla prossima assemblea generale del 28 maggio 2021. La risoluzione definir\u00e0 la fase successiva della strategia di HSBC per supportare i propri clienti nella transizione a zero emissioni nette di carbonio. La mossa segue una campagna guidata dalla ONG per gli investimenti responsabili ShareAction per un impegno pi\u00f9 profondo da parte della banca nell\u2019azione per il clima.  Nell\u2019ottobre 2020, HSBC ha fissato come obiettivo la riduzione delle emissioni nelle sue operazioni e nella catena di fornitura allo zero nette entro il 2030 e di allineare le emissioni finanziate dalla banca a livello di portafoglio al Net Zero entro il 2050. A gennaio, ShareAction ha condotto una campagna con un gruppo di investitori istituzionali che rappresentano 2 trilioni di asset in gestione e altri investitori individuali, per convincere HSBC ad attuare azioni per limitare i cambiamenti climatici. Il gruppo ha presentato una risoluzione a HSBC, chiedendo alla societ\u00e0 globale di servizi bancari e finanziari di pubblicare una strategia e obiettivi per ridurre la sua esposizione alle attivit\u00e0 di combustibili fossili.  HSBC ha dichiarato che il gruppo guidato da ShareAction ha ora accettato di ritirarlo e sostenere la nuova risoluzione di HSBC. Questo piano delinea la prossima fase della strategia Net Zero della banca, con un\u2019enfasi particolare sul modo in cui supporter\u00e0 i propri clienti durante la fase di transizione. La banca prevede di fornire tra i 630 e gli 830 miliardi in finanziamenti e investimenti per supportare i propri clienti nella progressiva decarbonizzazione e contribuire a realizzare l\u2019opportunit\u00e0 di una crescita sostenibile a lungo termine. HSBC pertanto si impegna a: Noel Quinn, amministratore delegato del gruppo bancario, ha dichiarato: \u201cSiamo lieti di definire la prossima fase della nostra strategia Net Zero in questa risoluzione e invitiamo i nostri azionisti a sostenerci in questo viaggio\u201d. Jeanne Martin, Senior Campaign Manager di ShareAction, ha aggiunto: \u201cL\u2019annuncio mostra che un solido impegno degli azionisti pu\u00f2 fornire risultati concreti e costituisce un importante precedente per il settore bancario. Le ambizioni di essere a zero emissioni nette devono essere sostenute con l\u2019eliminazione graduale dei combustibili fossili ed HSBC ha compiuto un passo importante in quella direzione\u201d."}