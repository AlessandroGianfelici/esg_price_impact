{"date": "20210517", "category": "Strategie ESG", "title": "Zurich ha lanciato due nuove strategie ESG", "text": "Zurich ha sviluppato due nuove linee di investimento ESG: le soluzioni intendono creare consapevolezza e fiducia tra clienti e distributori sul tema ESG e in grado di perseguire\u00a0performance\u00a0sostenibili nel tempo e promuovere politiche con un impatto positivo sul benessere delle persone e dell\u2019ambiente. Zurich pone attenzione crescente ai temi della sostenibilit\u00e0 nei prodotti, tramite lo sviluppo di linee d\u2019investimento che promuovano le caratteristiche ESG ricercando opportunit\u00e0 di rendimento in fondi che hanno l\u2019obiettivo di promuovere le migliori pratiche ambientali sociali e di governance. \u201cLa scelta di investire secondo criteri ESG deriva certamente dall\u2019attenzione che Zurich pone ai temi della sostenibilit\u00e0 in tutti gli ambiti, ma non deve prescindere dalla performance. Anzi, crediamo che la performance delle asset class sostenibili possa potenzialmente essere migliore di quella di attivit\u00e0 analoghe che non rispondono ai criteri ESG garantendo una maggior stabilit\u00e0 di lungo periodo e avere anche una minore rischiosit\u00e0\u201d\u00a0ha commentato\u00a0Dario Moltrasio, Amministratore Delegato di Zurich Investment Life. \u201cL\u2019integrazione dei fattori ESG \u00e8 gi\u00e0 oggi parte fondamentale del nostro processo d\u2019investimento.\u00a0 Ad oggi il portafoglio di investimenti in fondi esterni di Zurich Investment Life \u00e8 in larga parte gi\u00e0 sostenibile infatti circa la met\u00e0 degli asset investiti, rispondono ad elevati livelli di rating ESG\u201d."}