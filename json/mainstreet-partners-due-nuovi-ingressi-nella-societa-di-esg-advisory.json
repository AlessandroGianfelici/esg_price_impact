{"date": "20210126", "category": "ESG teams", "title": "MainStreet Partners, due nuovi ingressi nella societ\u00e0 di Esg advisory", "text": "MainStreet Partners, societ\u00e0 specializzata in ESG advisory e portfolio analytics, si rafforza con due nuovi ingressi. Si tratta di Matteo Balicco con il ruolo di director e Liron Mannie come research analyst. Balicco proviene da State Street Global Advisors (SSGA) e avr\u00e0 il compito di guidare il processo di digitalizzazione che MainStreet Partners ha intrapreso gi\u00e0 dal 2019. In SSGA era responsabile dei progetti personalizzati per i clienti di Europa e Medio Oriente nei settori dell\u2019asset allocation e della costruzione del portafoglio, oltre a collaborare con gestori di portafoglio globali e strateghi per progettare soluzioni di investimento multi-asset per clienti istituzionali. Balicco \u00e8 laureato in Ingegneria delle telecomunicazioni presso l\u2019Universit\u00e0 di Genova e ha un Master in finanza della London Business School. Mannie invece si occuper\u00e0 analisi e consulenza ESG per le societ\u00e0 di risparmio gestito, i wealth manager e gli investitori istituzionali. Prima di entrare in MainStreet Partners, Liron \u00e8 stato Senior Associate in PricewaterhouseCoopers (PwC) a Londra, nella divisione Sustainability & Climate Change. Liron \u00e8 laureato in Economia e ha un \u00a0Master of Science in Environmental Economics and Climate Change della London School of Economics."}