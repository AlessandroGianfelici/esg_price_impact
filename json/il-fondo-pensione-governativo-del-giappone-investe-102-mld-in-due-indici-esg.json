{"date": "20201218", "category": "I benchmark di riferimento sono MSCI ACWI ESG Universal Index e Morning Gender Diversity Index", "title": "Il fondo pensione governativo del Giappone investe 10,2 mld in due indici ESG", "text": "Il Fondo pensione governativo giapponese, GPIF, il pi\u00f9 grande fondo pensione del mondo con circa 1,5 trilioni di dollari di asset in gestione al giugno 2020, ha deciso di investire circa 10,2 miliardi di euro in strumenti finanziari che seguono passivamente due indici ESG.  Nel dettaglio, GPFI ha deciso di investire circa 8,2 miliardi sull\u2019indice MSCI ACWI ESG Universal Index e circa 2 miliardi sul Morningstar Developed Markets ex-Japan Gender Diversity Index. I due indicatori sono stati selezionati dal Fondo pensioni giapponese perch\u00e9 i fund manager ritengono che i due indici seguano strategie in linea con il proprio obiettivo di migliorare i rendimenti a lungo termine attraverso una maggiore sostenibilit\u00e0 dei singoli emittenti e del mercato nel suo complesso.  L\u2019indice MSCI ACWI ESG Universal \u00e8 stato sviluppato per i grandi investitori istituzionali che cercano di migliorare l\u2019integrazione ESG ottenendo lo stesso livello di opportunit\u00e0 di investimento e di esposizione al rischio dell\u2019indice principale, l\u2019MSC ACWI Index, formato da un mix di societ\u00e0 del Paesi sviluppati e di quelli emergenti che copre pi\u00f9 di 300 societ\u00e0 in 50 nazioni. La sua versione ESG \u00e8 uno degli indicatori sostenibili di punta di MSCI, e regola il peso dei propri componenti, che sono circa 2.100, in base all\u2019attuale rating ESG di ogni emittente e alla sua tendenza con l\u2019obiettivo elevare le metriche ESG dell\u2019indice nel complesso.  Il nuovo indice Morningstar Developed Markets ex-Japan Gender Diversity, \u00e8 un indice di recente creazione basato sui dati e sulla metodologia di scoring di Equileap, \u00e8 concepito per fornire visibilit\u00e0 alle societ\u00e0 dei mercati sviluppati che esibiscono una forte politica e pratica in materia di diversit\u00e0 di genere, sfruttando l\u2019Equileap Gender Equality Scorecard.  L\u2019indice Morningstar Developed Markets ex-Japan Gender Diversity selezionato da GPIF deriva dall\u2019indice Morningstar Developed Markets ex-Japan Large-Mid, che comprende azioni delle aziende con grande e media capitalizzazione di Stati Uniti, Canada, Europa occidentale, Israele, Australia, Hong Kong, Nuova Zelanda e Singapore. Gli score delle aziende presenti nell\u2019indice, che sono circa 1.765, sono ponderati in base a 19 criteri di parit\u00e0 di genere, tra cui l\u2019equilibrio di genere nella forza lavoro, il divario retributivo di genere, il congedo parentale retribuito e le politiche contro le molestie sessuali La domanda degli investitori per ESG \u00e8 aumentata drasticamente nell\u2019ultimo decennio. Una ricerca di Morningstar mostra che gli asset globali in fondi sostenibili hanno raggiunto il massimo record di 1.2 trilioni di dollari a settembre 2020."}