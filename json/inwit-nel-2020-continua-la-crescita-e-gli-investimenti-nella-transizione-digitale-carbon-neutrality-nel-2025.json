{"date": "20210312", "category": "Risultati 2020", "title": "Inwit nel 2020 continua la crescita e gli investimenti nella transizione digitale. Carbon neutrality nel 2025", "text": "Inwit archivia il 2020 all\u2019insegna di una significativa crescita per effetto della fusione con Vodafone Towers. I ricavi, durante il 2020, si attestano a 663,4 milioni di euro, in aumento del 67,8% rispetto allo stesso periodo 2019 (395,4 milioni di euro) . Il gruppo guidato da Giovanni Ferigo ha registrato un risultato netto pari a a 156,7 milioni di euro, in crescita del 12,5% rispetto allo stesso periodo 2019.\u00a0 Gli investimenti industriali del periodo sono stati pari a 128,3 milioni di euro in aumento di 63,4 milioni di euro rispetto all\u2019esercizio 2019 (64,8 milioni di euro), focalizzati sullo sviluppo tecnologico e infrastrutturale della Societ\u00e0, che ha incluso investimenti in nuovi siti, acquisto di terreni, miglioramento tecnologico di siti e investimenti in small cells e Distributed Antenna Systems (DAS). Il Cda ha apporvato il primo Report Integrato 2020 di INWIT, contenente la terza DNF della sua storia. Durante il 2020, INWIT ha costituito il Comitato Sostenibilit\u00e0 nell\u2019ambito del Cda. Inoltre, la Societ\u00e0 ha aderito al Global Compact e ha approvato il Piano di Sostenibilit\u00e0 2021 \u2013 2023.\u00a0 Tra i principali obiettivi che la Societ\u00e0 si \u00e8 posta \u00e8 la carbon neutrality al 2025. Segue la definizione e la pubblicazione della Carbon Footprint (CO2eq). L\u2019aumento dell\u2019approvvigionamento di energia elettrica da fonti rinnovabili (gi\u00e0 al 55%) da portare al 100% entro il 2022. Portare le nuove ospitalit\u00e0 a sostegno dello sviluppo efficiente e veloce del 5G da parte degli operatori, e dell\u2019ampliamento della copertura territoriale al fine di colmare il digital divide. Sul fronte del personale, durante il 2020, Inwit ha registrato un aumento del 69% del numero dei dipendenti, arrivando a 206. Questo dovuto principalmente all\u2019integrazione societaria, nonch\u00e9 all\u2019attivit\u00e0 di recruiting sul mercato del lavoro. Il Piano di Azionariato Diffuso INWIT 2020 si \u00e8 concluso il 23 dicembre 2020 con l\u2019adesione della sostanziale totalit\u00e0 dei dipendenti (98%). Con lo sguardo rivolto al futuro, Inwit ritiene che le ingenti risorse destinate dal Next Generation EU possono sostenere direttamente e indirettamente lo sviluppo di INWIT. Da un punto di vista operativo, nel 2021 la societ\u00e0 sar\u00e0 focalizzata sulla crescita delle ospitalit\u00e0, supportando lo sviluppo di operatori, sullo svilu\u00a0ppo delle micro-coperture DAS e small cells e sulla continua ottimizzazione dei costi."}