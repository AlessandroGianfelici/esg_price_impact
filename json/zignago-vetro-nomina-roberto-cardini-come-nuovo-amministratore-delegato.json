{"date": "20201026", "category": "Cda", "title": "Zignago Vetro nomina Roberto Cardini come nuovo amministratore delegato", "text": "Il Consiglio di amministrazione di Zignago Vetro ha deliberato la nomina di Roberto Cardini come Amministratore Delegato dal prossimo primo novembre. Cardini, gi\u00e0 consigliere esecutivo della societ\u00e0, rimarr\u00e0 in carica sino all\u2019approvazione del bilancio che si chiuder\u00e0 al 31 dicembre 2021. Paolo Giacobbo, gi\u00e0 Presidente e Amministratore Delegato della societ\u00e0, dal 1 novembre 2020 manterr\u00e0 la carica di Presidente. Il consiglio ha infatti ritenuto che l\u2019andamento in generale del mercato globale in cui opera il Gruppo Zignago Vetro, le dimensioni raggiunte dal gruppo stesso, dopo i massicci investimenti e gli obiettivi commerciali realizzati, i programmi di ulteriori importanti sviluppi e, di conseguenza, le esigenze organizzative e di presenza nella guida e nel coordinamento della gestione della societ\u00e0 e delle sue controllate rendessero opportuno lo sdoppiamento della carica di Presidente e di Amministratore Delegato"}