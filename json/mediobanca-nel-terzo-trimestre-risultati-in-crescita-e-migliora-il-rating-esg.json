{"date": "20210511", "category": "Trimestrali ESG", "title": "Mediobanca, nel terzo trimestre risultati in crescita e migliora il rating ESG", "text": "Mediobanca conferma la sua crescita chiudendo il terzo trimestre dell\u2019esercizio 2020-2021 con ricavi, utili e solidit\u00e0 patrimoniale in apprezzabile aumento. Da gennaio a marzo l\u2019istituto ha registrato ricavi per 662,8 milioni ed un utile di 193,3 milioni, tra i pi\u00f9 elevati degli ultimi anni. Il risultato dei 9 mesi (FY 20/21) salda con ricavi di poco inferiori ai 2 miliardi (+3%), un rapporto costi/ricavi stabile al 46% ed un utile netto di 603,9 milioni. Negli ultimi mesi il Mediobanca ha raggiunto importanti riconoscimenti da parte delle agenzie di rating in ambito credito ed ESG: Secondo le previsioni, la chiusura dell\u2019esercizio \u00e8 vista \u201cin ampia ripresa rispetto allo scorso anno superando le difficolt\u00e0 della pandemia\u201d. L\u2019accelerazione della campagna vaccinale nonch\u00e9 le iniziative di politica monetaria e fiscale creano presupposti positivi per l\u2019andamento dei prossimi trimestri. I ricavi di Gruppo continueranno ad essere sostenuti da un positivo flusso di commissioni per le divisioni Investment Banking e Wealth Management che compensano il rallentamento del margine di interesse caratterizzato dai minori prestiti personali Consumer."}