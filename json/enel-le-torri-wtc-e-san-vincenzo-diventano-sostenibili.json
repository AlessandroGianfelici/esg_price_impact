{"date": "20210521", "category": "Riqualificazione energetica", "title": "Enel, le Torri WTC e San Vincenzo diventano sostenibili", "text": "Enel, attraverso la business line Enel X, rende sostenibili due edifici iconici di Genova, le\u00a0Torri World Trade Center\u00a0e\u00a0San Vincenzo. Entrambe sono simboli del commercio e degli affari, polo di riferimento per medie e grandi imprese e la Torre San Vincenzo dal 2005 \u00e8 anche la sede genovese di Confindustria, che occupa un terzo dell\u2019edificio. Gli interventi realizzati da\u00a0Enel X, prevedono la\u00a0riqualificazione energetica\u00a0degli edifici attraverso la sostituzione dei generatori di calore a gas metano con pompe di calore aria/acqua ad alta efficienza. In particolare si \u00e8 proceduto con la sostituzione delle caldaie a gas metano preesistenti con una pompa di calore di potenza pari a 2 MW nel caso di Torre San Vincenzo e con 2 pompe di calore da 950 kWt e 900kWf ciascuna, oltre alla rimozione di gruppi frigoriferi esistenti, nel complesso del WTC. Grazie a questi interventi, oltre ridurre i consumi di circa il 40%. \u201cNel segmento dei consumi finali la percentuale di elettrificazione \u00e8 molto bassa \u2013 commenta\u00a0Sonia Sandei, Responsabile dei progetti di elettrificazione di Enel Italia. \u201cL\u2019elettrificazione dei due complessi iconici rappresenta un progetto pilota che ha previsto la sostituzione delle caldaie a gas metano preesistenti con impianti a pompa di calore e che, oltre a ridurre i consumi di circa il 40%, consentono di diminuire le emissioni di CO2. Un intervento sostenibile dal punto di vista ambientale ed economico che rende concreto il concetto di Sustainable City\u201d. \u201cSulla sommit\u00e0 del WTC al 24\u00b0 piano- spiegano\u00a0Marco Bavastro, Amministratore del WTC, e\u00a0Domenico Carmosino, promotore del progetto risparmio energetico delle Torri del Centro San Benigno \u2013 le pompe di calore installate alimentano un impianto in grado di riscaldare a nord e raffreddare a sud contemporaneamente, in base all\u2019esposizione al sole, uffici che sono circondati da vetrate. L\u2019intervento si \u00e8 dimostrato un successo dal punto di vista tecnico ed economico, infatti il rientro dell\u2019investimento, grazie alle agevolazioni da Ecobonus. Un vantaggio per i cond\u00f2mini e per l\u2019ambiente con la riduzione delle emissioni in atmosfera di\u00a0polveri sottili.\u201d Lorenzo Merello, titolare di GGS e amministratore della Torre San Vincenzo, conferma: \u201cLa sostituzione di generatori a combustione tradizionale con pompe di calore ad alta efficienza, che associati ad una building automation avanzata ci permetteranno di ottenere risparmi sui consumi energetici pari a circa il 40%\u201d. La Torre San Vincenzo ha beneficiato del \u201cConto Termico 2.0\u201d, che finanzia la conversione delle centrali termiche a combustibile fossile, riducendo le emissioni di CO2 in atmosfera, grazie all\u2019utilizzo dell\u2019energia elettrica; Il complesso WTC invece ha potuto accedere all\u2019Ecobonus, che consente il recupero del 65% delle spese sostenute per gli interventi di miglioramento energetico, e attraverso il credito d\u2019imposta ceduto a Enel X, nell\u2019ambito dell\u2019offerta \u201cVivi Meglio\u201d, ha usufruito della detrazione fiscale."}