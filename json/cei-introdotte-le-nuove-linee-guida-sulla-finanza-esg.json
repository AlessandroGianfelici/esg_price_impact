{"date": "20201030", "category": "CEI", "title": "CEI, introdotte le nuove linee guida sulla finanza ESG", "text": "Anche la Chiesa sceglie i criteri ESG per i propri investimenti. La conferenza episcopale italiana ha presentato un documento\u00a0denominato \u201cLa Chiesa cattolica e la gestione delle risorse finanziarie con criteri etici di responsabilit\u00e0 sociale, ambientale e di governance\u201d. Si tratta di un rapporto che raccoglie un insieme di linee guida da seguire durante il processo di gestione e d\u2019investimento delle risorse finanziare da parte degli enti ecclesiastici.\u00a0 Il documento \u00e8 stato scritto dalla Commissione episcopale per il Servizio della carit\u00e0 e la salute e dalla Commissione episcopale per i problemi sociali e il lavoro. I criteri scelti sono nella stessa linea con i 17 criteri delle Nazioni Unite. A questi criteri si aggiungono quelli della salvaguardia della vita umana in tutte le sue forme e manifestazioni. L\u2019obiettivo \u00e8 quello di scegliere quelle aziende che registrano performance migliori in termini ESG. Per realizzare questo obiettivo, la CEI ha deciso di affidarsi alle valutazioni di Nummus.info. L\u2019azienda trentina fornisce tutte quelle informazioni non finanziarie che possono essere integrate nelle scelte d\u2019investimento."}