{"date": "20201116", "category": "BEI", "title": "La BEI aggiorna la sua Climate Bank Roadmap", "text": "Il Cda della Banca Europea per gli Investimenti, composto da i rappresentanti degli stati membri dell\u2019UE, ha approvato la Climate Bank Roadmap, che definisce in dettaglio come il gruppo BEI mira a sostenere gli obiettivi del Green Deal europeo e lo sviluppo sostenibile al di fuori dell\u2019Unione Europea.  La CBR \u00e8 frutto di un coinvolgimento delle parti interessate, fatto da due riunioni importanti a marzo e giugno e pi\u00f9 di 200 comunicazioni alla banca. L\u2019attuale strategia della BEI sul clima \u00e8 stata annunciata alla conferenza di Parigi sul clima nel 2015. Il Cda della BEI ha approvato un aggiornamento della strategia, per allinearla con l\u2019obiettivo di limitare il riscaldamento globale a 1,5\u00baC. Insieme al CBR, saranno la guida delle attivit\u00e0 della banca nei prossimi 5 anni. Ambroise Fayolle, vice Presidente della BEI e\u00a0\u00a0Responsabile per l\u2019azione sul clima e l\u2019ambiente, ha dichiarato:\u00a0\u00a0\u201cIl 2021-2030 \u00e8 un decennio critico per mobilitare i investimenti necessari per limitare il riscaldamento globale a 1,5\u00baC e proteggere l\u2019ambiente e la biodiversit\u00e0. Come richiesto dal Consiglio europeo e dagli Stati membri dell\u2019UE, sono orgoglioso di annunciare che la BEI ha raggiunto un\u2019importante traguardo nella sua trasformazione per diventare una vera e propria banca europea del clima. La decisione unanime dei nostri azionisti invia un segnale incoraggiante sulla capacit\u00e0 dell\u2019Europa di portare avanti l\u2019azione per il clima e la sostenibilit\u00e0 ambientale. La BEI si basa su un track record molto solido. \u00c8 stato per anni il principale strumento europeo nel finanziamento dell\u2019azione sul clima e siamo sulla buona strada per mantenere il nostro impegno di investire 100 miliardi di euro tra il 2016 e il 2020. La BEI sar\u00e0 la prima Banca multilaterale di sviluppo ad essere allineata a Parigi. La CBR della banca garantisce che la BEI fornir\u00e0 un contributo decisivo a una ripresa verde dalla crisi del COVID-19, sostenendo gli obiettivi del Green Deal europeo, inclusa una transizione giusta per le regioni che dipendono da industrie ad alta intensit\u00e0 di carbonio e, a livello globale , sostenendo le attivit\u00e0 di sviluppo sostenibile attraverso tutti i progetti che finanziamo. La cooperazione \u00e8 fondamentale e non vediamo l\u2019ora di lavorare con partner di tutto il mondo. Voglio ringraziare i nostri azionisti per la collaborazione costruttiva, i miei colleghi della BEI per il loro duro lavoro e le centinaia di stakeholders che hanno partecipato allo sviluppo della CBR sul clima\u201d. Nel novembre 2019, il consiglio di amministrazione della BEI ha approvato una nuova politica di finanziamento del settore energetico e ha confermato la maggiore ambizione della BEI nell\u2019azione sul clima e nella sostenibilit\u00e0 ambientale. Entro la fine di questo decennio, il gruppo BEI mira a sostenere almeno 1.000 miliardi di euro in azioni per il clima e investimenti per la sostenibilit\u00e0 ambientale. Il gruppo BEI si impegna ad allineare tutte le sue attivit\u00e0 agli obiettivi e ai principi dell\u2019Accordo di Parigi entro la fine del 2020. Inoltre, la BEI si \u00e8 impegnata ad aumentare il suo finanziamento annuale per l\u2019azione sul clima e la sostenibilit\u00e0 ambientale a oltre il 50% dei suoi volumi di affari entro il 2025, rispetto a poco pi\u00f9 del 30% di oggi. Nell\u2019ambito della sua nuova politica dei finanziamenti al settore energetico, la BEI ha interrotto il finanziamento di nuovi progetti energetici che dipendono da combustibili fossili.\u00a0 La CBR del gruppo BEI rende operativi gli impegni dello scorso anno e si concentra su quattro aree chiave: accelerare la transizione, garantire una transizione giusta per tutti, sostegno alle operazioni allineate a Parigi, costruire coerenza strategica e responsabilit\u00e0."}