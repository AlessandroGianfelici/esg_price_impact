{"date": "20210426", "category": "Sostenibilit\u00e0", "title": "doValue, integrazione della sostenibilit\u00e0 nella strategia aziendale", "text": "Nel 2020 doValue, principale operatore del sud Europa nel settore della gestione crediti e asset real estate per conto di banche e investitori, ha proseguito il percorso di integrazione della sostenibilit\u00e0 nella propria strategia aziendale, attraverso un continuo impegno testimoniato anche dall\u2019evoluzione della Rendicontazione Non Finanziaria sempre pi\u00f9 focalizzata su temi di Environment, Social & Governance (ESG). Il Gruppo ha rafforzato i canali di dialogo con dipendenti, clienti, investitori, azionisti e istituzioni pubbliche per orientare la propria strategia e realizzare, in tutti i Paesi in cui \u00e8 presente, iniziative a beneficio del territorio, dell\u2019ambiente e delle comunit\u00e0, supportando lo sviluppo sostenibile del sistema creditizio grazie alla propria attivit\u00e0 tipica. La cultura della sostenibilit\u00e0, da sempre radicata nel modo in cui doValue conduce le proprie attivit\u00e0 e crea valore per i propri stakeholder, si basa sui valori di integrit\u00e0, responsabilit\u00e0 e rispetto delle persone, puntando alla creazione di valore condiviso nel lungo periodo e focalizzandosi su tre pilastri principali: valore per i dipendenti, valore sociale e valore ambientale. Nel corso del 2020 il gruppo doValue ha erogato oltre 42.000 ore di formazione per i 3.230 dipendenti (di cui quasi il 60% di genere femminile) dislocati in 5 Paesi e ha portato a termine la prima People Engagement Survey, che ha rappresentato per tutti i dipendenti l\u2019opportunit\u00e0 di esprimere la propria opinione sull\u2019ambiente di lavoro. A supporto di una maggiore diffusione e consapevolezza presso i dipendenti dei propri obiettivi in termini di sostenibilit\u00e0, doValue ha inoltre introdotto nel nuovo modello di remunerazione variabile in base allo sviluppo e al miglioramento delle strategie del Gruppo su capitale umano e Environmental, Social & Governance nel breve e medio termine. Sul fronte ambientale, doValue ha aderito al progetto LifeGate PlasticLess\u00ae contribuendo alla cattura di 260 kg di rifiuti dai mari e grazie all\u2019adesione al Progetto Zero Impact\u00ae Web di Lifegate alla compensazione di 4.320 kg di CO2. Sul fronte sociale il Gruppo ha sostenuto 580 beneficiari dello Spazio Mamme di Save The Children in Italia e donato 1.600 aiuti alimentari alle famiglie in difficolt\u00e0 in Grecia."}