{"date": "20201125", "category": "Scheda Polizza", "title": "Intesa Sanpaolo Life lancia Prospettiva sostenibile", "text": "COMPAGNIA DI ASSICURAZIONE: Intesa Sanpaolo Life NOME DEL PRODOTTO: Prospettiva Sostenibile TIPO DI POLIZZA: Contratto di assicurazione sulla vita a premio unico e a vita intera di tipo unit-linked DATA DI LANCIO: 25 maggio 2020 INVESTIMENTO MINIMO: La soglia di ingresso \u00e8 pari a 1000 euro integrabile con versamenti successivi (taglio minimo 500 euro). Sono previsti piani di accumulo a partire da 50 euro al mese. L\u2019investimento totale massimo \u00e8 pari a un milione. CARATTERISTICHE DEL PRODOTTO: La polizza permette di costruire un portafoglio personalizzato scegliendo all\u2019interno di 9 diverse linee di gestione con specializzazioni differenti e con una attenzione alle tematiche ESG (Environmental, Social e Governance). E\u2019 consentito passare da un fondo all\u2019altro in qualsiasi momento (4 switch gratuiti all\u2019anno). A partire dal secondo anno dalla sottoscrizione \u00e8 possibile effettuare un riscatto parziale o totale del capitale versato, che diventa senza penali di uscita a partire dal terzo anno. Dal quarto anno si possono attivare piani di decumulo con prestazioni ricorrenti e periodicit\u00e0 mensile, semestrale o annuale. COMPOSIZIONE DEL PORTAFOGLIO E\u2019 possibile costruire il proprio portafoglio scegliendo tra nove fondi interni, gestiti da Eurizon Capital, suddivisi in aree differenti per tipologie e obiettivi: Area ESG, Area Tematica e Area Tattica. Quest\u2019ultima raccoglie fondi disegnati sulla base di specifiche condizioni dei mercati finanziari e quindi disponibili per periodi limitati di tempo. L\u2019Area ESG raccoglie fondi con politiche di investimento che prevedono di investire la componente azionaria e corporate bond prevalentemente tramite fondi sottostanti che oltre alle informazioni di natura fondamentale effettuino anche valutazioni ESG (fondi ESG) o in fondi sottostanti emessi e/o gestiti da societ\u00e0 di gestione che adottano nel proprio processo di investimento criteri ESG. Comprende 6 fondi L\u2019Area Tematica comprende due fondi bilanciati con differente profilo di rischio e consente di puntare alla valorizzazione di lungo periodo dei cosiddetti macrotrend, che fanno leva principalmente su tre ambiti specifici di investimento: Nell\u2019Area Tattica, infine, sono presenti fondi con i quali cogliere le opportunit\u00e0 di determinati contesti di mercato e che cambiano nel tempo. Fino al 11 dicembre 2020 sar\u00e0 possibile sottoscrivere il fondo Sviluppo nel tempo il cui portafoglio prevede anche una componente importante di investimenti in strumenti ESG (Environmental, Social, Governance). COMPONENTE ASSICURATIVA: Dopo i primi 12 mesi dalla sottoscrizione, in caso di morte dell\u2019assicurato i beneficiari riceveranno il controvalore delle quote pi\u00f9 una maggiorazione fino a 50 mila euro e legata all\u2019et\u00e0 dell\u2019assicurato. Inoltre nei primi 7 anni di sottoscrizione e fino all\u201980\u00b0 anno di et\u00e0 dell\u2019assicurato avranno comunque diritto al rimborso come minimo del capitale investito. Se il decesso avviene nei primi 12 mesi i beneficiari avranno diritto a un controvalore delle quote, con alcune eccezioni tra le quali in caso di morte per pandemia: in tal caso saranno previste le coperture assicurative, comprese le eventuali maggiorazioni. I beneficiari possono essere scelti\u00a0anche al di fuori dell\u2019asse ereditario\u00a0e non pagheranno imposte di successione."}