{"date": "20210311", "category": "Rating ESG", "title": "Inwit, Standard Ethics assegna un \u201cE\u201d al rating di sostenibilit\u00e0 del gruppo", "text": "L\u2019agenzia indipendente Standard Ethics, al termine del processo di analisi su Inwit, ha assegnato un E al rating del gruppo. Inwit \u00e8 membro del SE Italian Index. SE considera cruciale il rapporto che Inwit instaura con il mercato e altri operatori del settore, cos\u00ec come la sua futura struttura di corporate governance. In tale contesto, e tenuto conto dell\u2019esistenza di forti azionisti di controllo, di un patto parasociale e di un livello di indipendenza del Cda ampiamente migliorabile, saranno valutate positivamente tutte le forme di tutela degli azionisti di minoranza. Infine, viene apprezzato il raggiungimento della parit\u00e0 di genere all\u2019interno del Cda. Di seguito si riporta la scala dei giudizi utilizzata da Standard Ethics per individuare il livello di conformit\u00e0 delle politiche aziendali rispetto ai parametri ESG fissati dalle principali istituzioni internazionali, presi a riferimento per le valutazioni dell\u2019agenzia."}