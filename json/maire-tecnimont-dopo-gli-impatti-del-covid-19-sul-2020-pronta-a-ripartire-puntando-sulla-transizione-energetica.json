{"date": "20210315", "category": "Risultati 2020", "title": "Maire Tecnimont, dopo gli impatti del Covid-19 sul 2020 pronta a ripartire puntando sulla transizione energetica", "text": "Maire Tecnimont archivia un 2020 appesantito dall\u2019impatto della pandemia, che ha fatto sentire i suoi effetti sui ricavi, pari a 2.630,8 milioni (-21% sul 2019), e anche sull\u2019utile netto, sceso a 54,2 milioni (-52,7% sul 2019). Un andamento dovuto alle eccezionali circostanze che hanno portato a un rallentamento negli approvvigionamenti, legato alle misure di contenimento del virus. a cui il gruppo ha reagito con efficacia. Lo dimostra il miglioramento della performance nell\u2019ultimo trimestre e il significativo portafoglio ordini pari a 6 miliardi, di cui 2,7 miliardi acquisiti nel 2020. E la ripartenza sar\u00e0 all\u2019insegna della sostenibilit\u00e0, obiettivo verso cui il gruppo specializzato in tecnologie all\u2019avanguardia per la trasformazione delle risorse naturali ha rafforzato i propri sforzi. Accelera l\u2019impegno a supporto della transizione energetica, grazie a nuovi accordi di partnership tecnologica e di sviluppo di progetti in Italia e all\u2019estero. Nel campo dell\u2019economia circolare in aggiunta alle attivit\u00e0 di ingegneria per i progetti ENI di Waste to Chemical, NextChem ha siglato un accordo strategico con il Gruppo Hera per la fornitura della tecnologia, dell\u2019ingegneria e dei servizi EPC e un protocollo d\u2019intesa con Enel Green Power per la produzione di idrogeno verde utilizzando energia rinnovabile prodotta da un impianto solare negli Stati Uniti. Nel 2020 Gruppo Maire Tecnimont si confermato tra le aziende leader internazionali nella transizione energetica e nella sostenibilit\u00e0 con l\u2019ottenimento del rating \u201cA\u201d da parte di Morgan Stanley Capital International (MSCI) Reseach. L\u2019integrazione dei temi ESG nel business e la spinta alla riduzione dell\u2019impronta carbonica rappresentano una priorit\u00e0 per Maire Tecnimont, che negli ultimi anni ha messo a punto un nuovo business model che metta la sostenibilit\u00e0 al centro dell\u2019attivit\u00e0 aziendale e nel quale la controllata NextChem svolger\u00e0 un ruolo di primo piano, grazie agli accordi di cooperazione e sviluppo sottoscritti nel corso del 2020 con primari partner nazionali ed internazionali, destinati ad avere una significativa evoluzione nei prossimi mesi, mentre proseguono con un forte impulso le attivit\u00e0 di sviluppo e validazione di nuove tecnologie proprietarie nonch\u00e9 le iniziative commerciali nei settori dell\u2019economia circolare, dei biocarburanti e della conversione di rifiuti in prodotti chimici. Anche le attivit\u00e0 della divisione Green, che comprendono altres\u00ec le iniziative nell\u2019ambito delle energie rinnovabili, beneficiano di una pipeline commerciale in forte crescita e dalla quale ci si attende l\u2019assegnazione di nuovi ordini nel corso del 2021."}