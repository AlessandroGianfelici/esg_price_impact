{"date": "20200923", "category": "Approfondimenti", "title": "Intesa Sanpaolo: come investire sui giovani per promuovere l\u2019occupazione", "text": "Nell\u2019ambito del proprio impegno verso un modello di sviluppo sostenibile, Intesa Sanpaolo pone attenzione ai giovani, al diritto all\u2019istruzione, alla formazione e all\u2019accesso al mondo del lavoro. Elementi che Intesa Sanpaolo ha incluso nel proprio Piano di Impresa 2018-21 e che rivestono importanza in quanto finalizzati allo sviluppo economico del Paese, alla creazione di nuova occupazione, alla valorizzazione e alla difesa dei talenti italiani, alla riduzione delle diseguaglianze tra le varie aree del Paese. Obiettivi in linea con l\u2019agenda Onu 2030 per lo sviluppo sostenibile alla quale l\u2019istituto guidato da Carlo Messina ha aderito. In questo rapporto, presentato dalla banca nell\u2019ambito dell\u2019incontro \u201cIntesa Sanpaolo motore per lo sviluppo sostenibile e inclusivo\u201d che il Gruppo organizza con cadenza annuale per illustrare i risultati e le nuove iniziative di sostenibilit\u00e0, l\u2019istituto fa il punto sulle proprie proposte studiate per contribuire in maniera fattiva ad affrontare il problema dell\u2019occupazione giovanile nel Paese cercando di colmare il disallineamento tra domanda e offerta di lavoro e il gap di competenze tra giovani disoccupati e bisogni delle imprese. Terza di sei puntate. La disoccupazione giovanile rappresenta uno dei temi economicamente e socialmente pi\u00f9 rilevanti per il futuro dell\u2019Italia. Nel 2018 i giovani disoccupati nel nostro Paese sono 1,3 milioni di cui circa il 25% \u00e8 concentrato in 5 province (Napoli, Roma, Bari, Milano e Torino). Al contempo le imprese dichiarano circa 730.000 posti di lavoro i cui profili sono di difficile reperimento, tra cui posizioni nei settori pi\u00f9 all\u2019avanguardia come il Tech ma anche figure entry level.\u00a0 Giovani e Lavoro\u00a0 Il programma \u201cGiovani e Lavoro\u201d lanciato nel 2019 ha l\u2019obiettivo di offrire in 3 anni corsi di formazione gratuiti a 5.000 giovani tra 18 e 29 anni non occupati per aiutarli ad acqui- sire le competenze che le aziende cercano e favorire l\u2019incontro con aziende che ricercano giovani da inserire, con l\u2019obiettivo di farne assumere almeno il 75-80%.\u00a0 Il fenomeno della disoccupazione giovanile si scontra in modo paradossale con la difficolt\u00e0 delle imprese a reperire risorse gi\u00e0 formate. Con questo progetto Intesa Sanpaolo affronta uno dei temi pi\u00f9 urgenti, l\u2019accesso dei giovani al mondo del lavoro, sotto un duplice aspet- to: offre ai giovani strumenti per competere nella ricerca di un\u2019occupazione avviandoli a una professione; allo stesso tempo risponde all\u2019esigenza espressa dalle imprese di inserire personale motivato e con una formazione di base.\u00a0  Il programma \u00e8 stato avviato nelle aree geografiche con maggior potenziale di sviluppo, partendo nel 2019 a Napoli, Roma e Milano per estendersi nel 2020 anche a Bari, Torino e altre province.\u00a0 I corsi di formazione sono dedicati ai profili professionali identificati tra i pi\u00f9 difficili da coprire nel mercato del lavoro italiano: Addetto settore Hospitality e Food & Beverage, Addetti alle Vendite settore Retail e Sviluppatore Java. Ma per il 2020 altri corsi sono in fase di definizione.\u00a0 Data la natura sociale, tutti i costi del programma, inclusi quelli della individuazione dei candidati e dell\u2019erogazione dei corsi di formazione, sono interamente coperti da Intesa Sanpaolo, rendendone la fruizione totalmente gratuita sia per i candidati che per le azien- de interessate alle potenziali assunzioni.\u00a0 I numeri del programma Giovani e Lavoro ad oggi: su oltre 9.300 giovani candidati al programma, sono oltre 700 gli studenti inseriti in aula, con un tasso di assunzione dell\u201980% per i primi studenti diplomati. Oltre 1000 le aziende coinvolte tramite incontri sul territorio.\u00a0 Il progetto \u00e8 realizzato da Intesa Sanpaolo tramite Intesa Sanpaolo Formazione, la societ\u00e0 del Gruppo che progetta, organizza, gestisce e coordina programmi di formazione, addestramento e perfezionamento professionale e si svolge in collaborazione con Generation Italy, l\u2019iniziativa non profit creata da McKinsey & Company nel 2015.\u00a0  Universit\u00e0 e scuola\u00a0 Intesa Sanpaolo collabora a vario titolo con circa due terzi delle Universit\u00e0 italiane sia per i prestiti d\u2019onore, sia attraverso il sostegno a cattedre e master di I\u00b0 e II\u00b0 livello, borse di studio a studenti e dottorandi, docenze di persone del Gruppo a favore degli Atenei, pro- gettazioni ad hoc. Tra i contatti e le collaborazioni con le universit\u00e0 straniere spicca quella con l\u2019Universit\u00e0 di Oxford.\u00a0 Intesa Sanpaolo ha inoltre organizzato in 18 citt\u00e0 il progetto \u201cZ Lab\u201d per le scuole se- condarie, un\u2019iniziativa formativa nell\u2019ambito dei \u2018Percorsi per le competenze trasversali e per l\u2019orientamento\u2019 (ex Alternanza scuola-lavoro), che offre agli studenti di licei e istituti tecnico/professionali un programma triennale di apprendimento e sperimentazione intera- mente svolto presso le sedi del Gruppo.\u00a0"}