{"date": "20210416", "category": "Progetto ESG", "title": "Bridgewater, la sostenibilit\u00e0 sar\u00e0 al centro del nuovo progetto di investimento", "text": "Bridgewater, leader globale nella gestione di portafogli istituzionali e pi\u00f9 grande hedge fund del mondo, ha lanciato un nuovo veicolo di investimento sostenibile.  \u201cL\u2019investimento sostenibile \u00e8 una priorit\u00e0 strategica per Bridgewater e per i nostri clienti\u201d, ha affermato David McCormick, CEO di Bridgewater. \u201cLa comprensione dell\u2019impatto economico delle questioni ESG \u00e8 sempre stata fondamentale per la nostra societ\u00e0 ed \u00e8 una priorit\u00e0 crescente anche per i nostri clienti che ambiscono a raggiungere obiettivi finanziari e avere impatti ambientali e sociali\u201d. L\u2019iniziativa includer\u00e0 anche la creazione di un nuovo comitato per gli investimenti sostenibili che sar\u00e0 co-presieduto da Karen Karniol-Tambour e Carsten Stendevad. Il gruppo sar\u00e0 anche responsabile di incorporare considerazioni di sostenibilit\u00e0 nei processi di investimento dell\u2019azienda e di collaborare con i clienti sulle loro priorit\u00e0 di sostenibilit\u00e0. Daniel Hochman sar\u00e0 a capo della ricerca sulla sostenibilit\u00e0 e membro del comitato per gli investimenti sostenibili mentre Lauren Hardardt ricoprir\u00e0 il ruolo di Chief Operating Officer. \u201cLe questioni sociali e ambientali sono sempre pi\u00f9 importanti per l\u2019economia e i mercati a causa del loro impatto sulla politica fiscale e monetaria, sui flussi di capitale e sul comportamento degli investitori\u201d, ha affermato  Karniol-Tambour, Co-CIO per la sostenibilit\u00e0 di Bridgewater. Stendevad ha aggiunto: \u201cNegli ultimi anni abbiamo assistito a un cambiamento fondamentale nella comunit\u00e0 degli investitori, con l\u2019estensione di obiettivi legati anche all\u2019impatto. La creazione di portafogli che mirano a raggiungere obiettivi finanziari e di sostenibilit\u00e0 non \u00e8 banale e richiede un approccio rigoroso e sistematico per integrare la sostenibilit\u00e0 durante l\u2019intero processo di investimento\u201d."}