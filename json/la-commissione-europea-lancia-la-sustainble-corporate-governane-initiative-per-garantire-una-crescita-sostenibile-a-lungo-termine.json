{"date": "20210215", "category": "Direttive EU", "title": "Commissione Europea, conclusa la consultazione sulla Sustainble Corporate Governance Initiative", "text": "Si \u00e8 conclusa con 114 opinioni raccolte la fase di consultazione da parte della Commissione Europea sulla proposta di direttiva denominata Sustainble Corporate Governane Initiative. Lo scopo di questa iniziativa \u00e8 quello di migliorare il quadro normativo dell\u2019UE in materia di diritto societario e corporate governance. In questo modo le aziende potranno concentrarsi sulla creazione di valore sostenibile a lungo termine piuttosto che sui benefici a breve termine. Inoltre questa iniziativa vuole allineare meglio gli interessi delle aziende, dei loro azionisti, manager, stakeholder e societ\u00e0. Questa sinergia aiuterebbe le aziende a gestire meglio le questioni relative alla sostenibilit\u00e0 nella propria operativit\u00e0 e nella propria supply chain in materia di diritti sociali, umani, cambiamento climatico e ambiente. Questa iniziativa integrer\u00e0 gli obiettivi del prossimo Action Plan sulle tematiche inerenti ai diritti sociali, la neutralit\u00e0 climatica e la digitalizzazione. Inoltre questo nuovo draft \u00e8 complementare alla revisione della Non Financial Reporting Directive (2014/95/EU) che attualmente richiede alle grandi societ\u00e0 di interesse pubblico di divulgare pubblicamente determinate informazioni inerenti alle tematiche ESG. Questa consultazione pubblica mira a raccogliere le opinioni delle parti interessate in merito a una possibile intervento sulla governance aziendale per favori una gestione sostenibile. Si baser\u00e0 sui dati raccolti in particolar sulle conclusioni raccolte dai diversi stakeholders, nonch\u00e9 sul feedback ricevuto nella consultazione pubblica sulla Renewed Sustainable Finance Strategy. Il modulo comprende domande per consentire a una pi\u00f9 ampia gamma possibile di parti interessate di fornire le proprie opinioni sugli aspetti rilevanti della Sustainble Corporate Governane."}