{"date": "20210521", "category": "Partnership", "title": "Eni e Abi, insieme per promuovere la transizione verso un\u2019economia sostenibile", "text": "Il President dell\u2019Eni\u00a0Lucia Calvosa\u00a0e il Presidente dell\u2019Associazione Bancaria Italiana\u00a0Antonio Patuelli\u00a0hanno siglato un\u00a0protocollo d\u2019intesa\u00a0con l\u2019obiettivo di intensificare il dialogo e la collaborazione tra il settore bancario ed Eni per facilitare la transizione dell\u2019economia verso modelli ambientalmente pi\u00f9 sostenibili.\u00a0 L\u2019iniziativa avviata da Abi ed Eni mira a individuare tematiche di comune interesse, affrontare temi legati allo sviluppo sostenibile e approfondire l\u2019applicazione dei criteri Ue di sostenibilit\u00e0 ai prodotti finanziari, la definizione di\u00a0investimenti \u2018verdi\u2019\u00a0per favorire la sostenibilit\u00e0, la promozione di una diffusa sensibilit\u00e0 a queste tematiche e le possibilit\u00e0 di collaborazione con il mondo accademico. Il protocollo definisce numerosi\u00a0ambiti d\u2019azione. Abi ed Eni stabiliscono di: L\u2019iniziativa di Abi ed Eni\u00a0prende le mosse dalla crescente consapevolezza che sostenibilit\u00e0 e fattori ESG possono avere un impatto sempre pi\u00f9 rilevante sulle performance finanziarie. In tal senso, il mondo della finanza \u00e8 chiamato a svolgere un ruolo cruciale nel complessivo\u00a0processo di transizione verso un\u2019economia\u00a0che veda progressivamente ridotte le emissioni nell\u2019atmosfera, cos\u00ec da ridurre l\u2019inquinamento e favorire al contempo la creazione di nuovi posti di lavoro e dare impulso all\u2019avvio di una innovazione sostenibile e duratura."}