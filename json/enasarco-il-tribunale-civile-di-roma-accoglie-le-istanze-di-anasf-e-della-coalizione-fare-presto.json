{"date": "20210423", "category": "Enasarco", "title": "Enasarco: il Tribunale Civile di Roma accoglie le istanze di Anasf e della coalizione Fare Presto!", "text": "Il presidente Anasf Luigi Conte e il consigliere nazionale Alfonsino Mei esprimono la soddisfazione dell\u2019Associazione nazionale dei consulenti finanziari per la sentenza emessa oggi, 22 aprile 2021, dal Tribunale Civile di Roma, sezione XVI Civile, sulla elezione del Cda di Enasarco. Il Tribunale, accogliendo l\u2019istanza cautelare presentata dalla coalizione Fare Presto!, della quale Anasf fa parte, ha sospeso l\u2019efficacia della delibera assunta dalla Commissione Elettorale della Fondazione Enasarco del 28 dicembre 2020, sulla base della quale \u00e8 stato eletto il Consiglio di amministrazione dell\u2019Ente."}