{"date": "20201118", "category": "Al primo posto per i diritti umani", "title": "ENI conferma la sua presenza nel CHRB Index", "text": "Eni conferma la propria leadership nell\u2019approccio ai diritti umani, classificandosi come prima tra le 199 societ\u00e0 valutate dal Corporate Human Rights Benchmark, CHRB, nel 2020. CHRB \u00e8 un benchmark riconosciuto a livello internazionale che valuta le performance delle aziende in materia di diritti umani, in linea con i Guiding Principles on Business and Human Rights delle Nazioni Unite. Compara annualmente le pi\u00f9 grandi aziende del mondo nei settori estrattivo, agricolo, abbigliamento e ICT, prendendo in considerazione le politiche, la governance, i processi e le pratiche adottate per sistematizzare il loro approccio ai diritti umani e il modo in cui rispondono alle accuse di violazione. Il lavoro svolto in quest\u2019ultimo anno ha consentito ad Eni di migliorare ulteriormente la propria performance, in particolare con riferimento al processo di due diligence e al processo di monitoraggio e valutazione dell\u2019efficacia delle azioni adottate per identificare i rischi e fronteggiare possibili impatti, anche nella prospettiva di migliorare costantemente il proprio approccio, e l\u2019accessibilit\u00e0 di queste informazioni. Claudio Descalzi, AD di Eni, ha dichiarato: \u201cQuesto risultato conferma il nostro impegno per il rispetto dei diritti umani, integrato nel nostro percorso per una transizione equa che consenta di dare accesso all\u2019energia a tutti, proteggendo l\u2019ambiente e riducendo i divari esistenti tra i Paesi\u201d. Eni ha compiuto passi importanti nel processo di diffusione e consolidamento sistematico della cultura del rispetto dei diritti umani in tutte le attivit\u00e0 di business, nell\u2019ambito di un percorso avviato dalla fine\u00a0\u00a0del 2016, con un workshop dedicato al tema presieduto dall\u2019AD e rivolto alla popolazione manageriale, cui sono intervenuti esponenti della societ\u00e0 civile, del mondo accademico e di IPIECA, l\u2019associazione della sostenibilit\u00e0 del settore energetico. Nell\u2019occasione prese avvio un piano di azione pluriennale e un programma di formazione e-learning, che ha coinvolto e coinvolge gran parte dei dipendenti. Nel 2019, 19.000 dipendenti hanno preso parte a iniziative di formazione, per un totale di 25.845 ore di lezione. Nell\u2019ambito del percorso pluriennale, nell\u2019ultimo anno, l\u2019azienda ha anche rafforzato le proprie procedure interne per dar forma a un processo strutturato di due diligence, ha adottato il nuovo Codice Etico e il Codice di Condotta dei fornitori, che delinea i requisiti a cui tutti i fornitori sono tenuti a conformarsi. Inoltre per quanto riguarda la gestione dei rischi legati ai diritti umani nelle attivit\u00e0 di security, a maggio 2020 Eni \u00e8 entrata a far parte come \u201cEngaged Corporate Participant\u201d della Voluntary Principles Initiative, l\u2019iniziativa composta da governi, organizzazioni internazionali e aziende, che promuove l\u2019implementazione dei Voluntary Principles on Security and Human Rights. A giugno 2020, Eni ha pubblicato per il secondo anno consecutivo \u201cEni for Human Rights\u201d, il rapporto dell\u2019azienda che fornisce informazioni trasparenti e concrete sul suo impegno per il rispetto dei diritti umani. L\u2019impegno suoi diritti umani \u00e8 in linea con la nuova mission di Eni che si ispira agli Obiettivi di Sviluppo Sostenibile delle Nazioni Unite."}