{"date": "20201216", "category": "Il provvedimento continua per\u00f2 a non piacere", "title": "US SIF apprezza i cambiamenti da parte del Dol alla norma sul Proxy Voting", "text": "US SIF, Forum for Sustainable and Responsible Investment, ha risposto con una nota alla nuova regolamentazione introdotta dal Dipartimento del Lavoro statunitense, DOL che stringe le briglie del voto da parte dei fondi pensione nelle assemblee societarie. L\u2019associazione manifesta un certo rammarico nei confronti della nuova regolamentazione, che regola l\u2019uso del proxy voting e i shareholders rights da parte dei gestori, anche se viene apprezzato il fatto che siano stati fatti dei passi indietro rispetto alla prima proposta pi\u00f9 vincolante dello scorso agosto. Lisa Woll, CEO di US SIF, ha dichiarato: \u201cDOL ha ascoltato gli investitori e il pubblico e ha apportato modifiche significative alla proposta sul proxy voting, che \u00e8 stata pubblicata il 31 agosto 2020.\u201d Un cambiamento collegato all\u2019opposizione netta che il mercato ha fatto alla prima proposta.  Un\u2019analisi ha rilevato che hanno manifestato la loro contrariet\u00e0 alla nuova norma il 96% dei gestori patrimoniali e dei consulenti, il 97% delle organizzazioni di investitori, multi-employer plans e dei sindacati, il 91% dei fornitori di servizi finanziari e il 70% dei partecipanti nelle consultazioni iniziali. Woll ha aggiunto: \u201cLa regolamentazione ha rimosso, in particolare, la disposizione onerosa e impraticabile di calcolare l\u2019impatto economico di ogni voto sul proxy voting, compresi i voti a favore o contro gli amministratori, per approvare i revisori indipendenti, nonch\u00e9 le proposte degli azionisti e dei say-on-pay. Questo sarebbe stato un uso costoso e imprudente delle risorse del piano, esattamente ci\u00f2 da cui DOL dovrebbe proteggersi\u201d. \u201cDOL ha anche rimosso una disposizione, che dava un \u201cporto sicuro\u201d alle societ\u00e0 di investimento se sceglievano di avere una politica di voto in accordo con il management della societ\u00e0 investita. \u00c8 chiaro che gli investitori ritengono che il shareholder process sia un modo fondamentale per influenzare e comunicare con le aziende. Dal 2018 fino alla prima met\u00e0 del 2020, 149 investitori istituzionali e 56 gestori di investimenti, i quali controllano quasi 2.0 trilioni di dollari di asset, hanno promosso risoluzioni su questioni ESG, secondo il report del 2020 della US SIF Foundation.\u201d, ha concluso Woll."}