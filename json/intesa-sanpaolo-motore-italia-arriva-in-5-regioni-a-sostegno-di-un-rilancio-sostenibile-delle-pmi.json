{"date": "20210322", "category": "PMI", "title": "Intesa Sanpaolo, \u201cMotore Italia\u201d arriva in 5 regioni a sostegno di un rilancio sostenibile delle PMI", "text": "ll roadshow virtuale di Intesa Sanpaolo dedicato a \u201cMotore Italia\u201d, il nuovo programma strategico di finanziamenti ed iniziative per favorire il rilancio delle piccole e medie imprese che su scala nazionale prevede un plafond di 50 miliardi di euro, continua il suo ciclo di incontri.  La scorsa settimana, il roadshow \u00e8 arrivato in Piemonte, Liguria, Valle d\u2019Aosta, Toscana, Umbria. Il plafond previste per le PMI di queste 5 regioni \u00e8 di circa 10,3 miliardi di euro. Nello specifico sono previsti 5,3 miliardi per le PMI del Piemonte, della Liguria e di Valle d\u2019Aosta. Inoltre un plafond di 4 miliardi \u00e8 previsto per le PMI della Toscana e un\u2019altro plafond da 1 miliardo \u00e8 previsto per le aziende umbre. In questo modo \u201cMotore Italia\u201d vuole favorire il rilancio delle PMI, presenti nel territorio, anticipando i bisogni di liquidit\u00e0 e dando un supporto in vista delle prossime scadenze. In questo senso la misura fondamentale del programma \u00e8 quella di stabilire nuove soluzioni di allungamento della durata dei finanziamenti in essere, ampliando le iniziative di sostegno alla liquidit\u00e0 gi\u00e0 messe in atto nel corso del 2020. Previsti inoltre ulteriori interventi per preparare le PMI al rilancio economico e al recupero di competitivit\u00e0 attraverso investimenti per la transizione digitale e sostenibile, in linea con i futuri obiettivi del Piano Nazionale di Ripresa e Resilienza (Recovery Plan)."}