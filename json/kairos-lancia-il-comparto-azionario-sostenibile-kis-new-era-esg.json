{"date": "20210126", "category": "Fondi ESG", "title": "Kairos lancia il comparto azionario sostenibile KIS New Era ESG", "text": "Kairos, gruppo attivo nel settore del risparmio gestito e del wealth management, lancia \u201cKIS New Era ESG\u201d, un nuovo comparto azionario globale tematico della lussemburghese Kairos International Sicav, nato per intercettare le migliori opportunit\u00e0 d\u2019investimento del nuovo scenario economico post-pandemia puntando sul connubio natura-tecnologia. La crisi del Covid-19 ha infatti accelerato in modo esponenziale i cambiamenti gi\u00e0 in atto a livello sociale, economico e finanziario e ha dato, in particolare, una spinta enorme al processo di sviluppo digitale, facendo s\u00ec che le aziende resilienti possano, non solo sopravvivere, ma consolidarsi e crescere. In particolare, secondo Kairos, lo shock industriale a cui stiamo assistendo condurr\u00e0 verso uno scenario globale, \u201cuna Nuova Era\u201d, contraddistinto da un\u2019inarrestabile digitalizzazione dell\u2019economia e dei servizi, dal rallentamento dei processi di globalizzazione legati alla produzione di componenti e beni finali e dall\u2019aumentata consapevolezza degli impatti rilevanti sull\u2019ambiente, sulla societ\u00e0 e sulle generazioni future di ogni azione e attivit\u00e0 economica, che comporta una maggiore attitudine al rispetto delle tematiche ESG (Environmental, Social e Governance). Per cogliere le potenzialit\u00e0 di queste trasformazioni, Kis New Era ESG punter\u00e0 su un equlibrio di tecnologia e biologia investendo su tre temi trainanti \u2013 collegati da un denominatore comune individuato nella ricerca tecnologica\u00a0\u2013 che guideranno le decisioni di investimento del prodotto: salute e wellness, ambiente e data society. Per quanto riguarda la salute, focalizzer\u00e0 l\u2019attenzione su settori quali\u00a0pharma, biotecnologia, gene testing, gene editing, immuno-oncologia e apparati medicali Verr\u00e0 poi posto il focus su settori come quello delle\u00a0attrezzature per l\u2019agricoltura, dei macchinari e delle soluzioni chimiche\u00a0e delle\u00a0energie rinnovabili\u00a0offrono importanti opportunit\u00e0 in termini non solo di controllo e certificazione della supply chain, ma anche di modelli di consumo e utilizzo di materiali e fertilizzanti sostenibili. Infine le potenzialit\u00e0 connesse alla societ\u00e0 digitale saranno ricercate nei comparti della connettivit\u00e0 veloce, cashless transaction, robotica, logistica 2.0, thermo scanning sono solo alcune delle evoluzioni che impatteranno sul nostro modo di vivere la quotidianit\u00e0 e su settori quali\u00a0pagamenti, software, edge computing, security, 5G equipment, semiconduttori. Il team di gestione, guidato da Riccardo Quagliotti (portfolio manager) e Alberto Tocchio (co-portfolio manager), seguir\u00e0 uno stile di gestione attivo, che combina un\u2019analisi di tipo bottom up e una strategia long only, basato su una rigorosa analisi fondamentale e seguito da un\u2019accurata analisi qualitativa del singolo emittente. Nella selezione dei titoli Kairos applica i filtri ESG di Sustainalytics, leader a livello globale nella ricerca e nei rating ESG. \u00a0\u201cLa pandemia da Covid-19 rappresenta senza dubbio una delle disruption pi\u00f9 dirompenti nella storia della societ\u00e0 moderna e sta determinando cambiamenti strutturali a lungo termine nel sistema sociale ed economico-finanziario. KIS New Era ESG\u201d commenta Quagliotti, Portfolio Manager del Comparto KIS New Era ESG, \u201cnasce proprio dalla necessit\u00e0 di identificare le opportunit\u00e0 d\u2019investimento nei trend e nei settori che si stanno affermando rapidamente per rispondere ai bisogni che la pandemia ha reso sempre pi\u00f9 urgenti, quali la necessit\u00e0 di proteggere la salute delle persone, ristabilire un corretto equilibrio con il Pianeta e progettare una societ\u00e0 digitale pi\u00f9 efficiente ed equilibrata\u201d. Tocchio, nuovo Responsabile delle Gestioni Collettive di Kairos e Co-Portfolio Manager del Comparto KIS New ERA ESG, ha aggiunto: \u201cCon questo nuovo prodotto Kairos arricchisce la sua gamma d\u2019offerta di soluzioni d\u2019investimento ESG e conferma ancora una volta il suo approccio innovativo alla gestione del risparmio, che punta a cogliere in anticipo i trend di investimento. Siamo convinti che nel 2021 l\u2019ESG investing continuer\u00e0 ad accelerare come condizione necessaria per lo sviluppo globale e l\u2019Europa, che consideriamo con una quota significativa nella composizione del Portafoglio di KIS New Era ESG, ne potr\u00e0 beneficiare particolarmente in quanto \u00e8 ricca di settori e titoli in linea con questa tipologia di investimenti\u201d."}