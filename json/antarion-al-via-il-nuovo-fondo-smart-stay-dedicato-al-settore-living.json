{"date": "20210513", "category": "Fondi immobiliari", "title": "Antarion, al via il nuovo fondo \u201cSmart Stay\u201d dedicato al settore living", "text": "Antirion, societ\u00e0 di gestione del risparmio indipendente, ha costituito il Fondo comune di investimento alternativo immobiliare chiuso riservato Smart Stay, sottoscritto da Hines e Blue Noble, realt\u00e0 attive a livello internazionale negli investimenti del settore real estate. La costituzione del nuovo fondo \u2013 l\u2019ottavo della SGR \u2013 amplia il novero degli investitori internazionali di Antirion e rappresenta il debutto nell\u2019asset class residenziale. Il Fondo Smart Stay \u2013 dedicato agli investimenti in asset da convertire in soluzioni di living, micro-living e serviced apartments \u2013 \u00e8 costituito da un asset prestigioso, recentemente acquisito, sito in via Borgospesso 15 a Milano, in pieno quadrilatero della moda, che verr\u00e0 riconvertito in oltre 70 serviced apartments. L\u2019immobile, con una superficie di circa 5.000 metri quadrati, sar\u00e0 oggetto di un profondo intervento di ristrutturazione basato sui pi\u00f9 elevati standard internazionali di efficienza energetica e sostenibilit\u00e0 ambientale. \u201cLa costituzione del Fondo Smart Stay si inserisce in una precisa visione strategica che identifica come emergenti asset class di natura mista e ibrida, dotate di una flessibilit\u00e0 che sempre di pi\u00f9 sta caratterizzando trasversalmente il real estate e il nostro modo di abitare e lavorare. Con Smart Stay guardiamo con interesse alla intersezione fra living e hospitality che crediamo sar\u00e0 uno dei trend del prossimo futuro\u201d, ha commentato\u00a0Ofer Arbib, CEO di Antirion SGR."}