{"date": "20210423", "category": "Cda", "title": "Fondoposte, Antonio Nervi eletto nuovo presidente del Fondo", "text": "Il Consiglio di Amministrazione di Fondoposte, il fondo pensione per i dipendenti di Poste Italiane, ha eletto nuovo Presidente del Fondo Antonio Nervi. Nervi ha gi\u00e0 ricoperto l\u2019incarico di Presidente di Fondoposte da luglio 2008 a maggio 2014 e di Vice Presidente da maggio 2017 a settembre 2020. Vice Presidente \u00e8 stato nominato Antonio Nardacci. Per il 2020, Fondoposte \u00e8 stato premiato come \u201cMiglior fondo pensione in Italia nel 2020\u201d. Il premio \u00e8 stato assegnato da IPE, Investment & Pensions Europe, una societ\u00e0 indipendente editrice da 20 anni della principale pubblicazione europea dedicata ad investitori istituzionali e gestori di fondi pensione."}