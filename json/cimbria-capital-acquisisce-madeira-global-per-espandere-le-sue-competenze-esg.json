{"date": "20201217", "category": "Il private equity rinforza cos\u00ec le proprie competenze sulla sostenibilit\u00e0", "title": "Cimbria Capital acquisisce Madeira Global per espandere le sue competenze ESG", "text": "Cimbria Capital, un\u2019azienda statunitense di private equity, ha annunciato l\u2019acquisizione di Madeira Global, una delle principali societ\u00e0 di consulenza, analisi e reporting ESG. Questa acquisizione rafforza ulteriormente le competenze di Cimbria in un settore fortemente in crescita come quello dei fattori ESG, aumentando al contempo la valutazione sugli investimenti e sui processi di gestione a vantaggio di tutte le parti interessate. Madeira vanta un decennio di esperienza come societ\u00e0 di consulenza ESG di livello mondiale. Ha lavorato al fianco di alcuni dei pi\u00f9 grandi gestori di fondi alternativi, family office e Fortune 100s nella creazione di un framework per l\u2019integrazione delle strategie ESG. L\u2019approccio di Madeira si basa sul screening pre-investment e sull\u2019analisi post-investimnet, ponderando in modo equilibrato le performance finanziarie con quelle non finanziarie.\u00a0 Nell\u2019ambito dell\u2019acquisizione, Cimbria accoglier\u00e0 la co-fondatrice e CEO di Madeira, Christina Alfonso, come ESG Senior Advisor. Alfonso \u00e8 stata riconosciuta come \u201cGame Changer\u201d dalla US Green Chamber of Commerce e come \u201cWomen of Influence\u201d dal New York Business Journal. Nel suo ruolo in Cimbria, la manager aiuter\u00e0 a supervisionare l\u2019integrazione ESG e funger\u00e0 da consulente diretto del comitato di investimento e del team esecutivo dell\u2019azienda."}