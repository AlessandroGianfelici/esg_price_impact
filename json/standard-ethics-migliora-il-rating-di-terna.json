{"date": "20210329", "category": "ESG rating", "title": "Standard Ethics, migliora il rating di Terna", "text": "Standard Ethics ha aggiornato il Corporate Rating di Terna a \u201cEE-\u201c, dal precedente \u201cE +\u201d. La Societ\u00e0 \u00e8 una componente dell\u2019Indice SE Italian e dell\u2019Indice SE European Utilities. La normativa europea \u00e8 intervenuta sulla liberalizzazione del mercato elettrico e ha aperto alla concorrenza il sistema di rete. Il processo ha avuto ripercussioni significative.\u00a0Ad oggi, seguendo i principi di mercato, l\u2019obiettivo \u00e8 quello di raggiungere un equilibrio tra l\u2019uso efficiente delle infrastrutture, la loro manutenzione nel tempo e l\u2019equa redditivit\u00e0 nel rispetto della Sostenibilit\u00e0, che non \u00e8 solo una questione ambientale. Secondo SE,\u00a0Terna, in qualit\u00e0 di Transmission System Operator, appare focalizzata sulla sfida di allinearsi volontariamente alle indicazioni ESG internazionali fornite da ONU, OCSE e Unione Europea. Inoltre SE evidenzia il fatto che nel tempo\u00a0Terna\u00a0ha adottato diverse politiche volontarie, sviluppato un sistema di governance della sostenibilit\u00e0 e adottato rendicontazione extra-finanziaria in linea con le best practice di settore. La presenza di un forte azionista pubblico e la necessit\u00e0 di salvaguardare gli interessi generali non sembrano rallentare questo processo\u00a0e\u00a0la visione a lungo termine \u00e8 positiva, secondo le valutazioni di SE."}