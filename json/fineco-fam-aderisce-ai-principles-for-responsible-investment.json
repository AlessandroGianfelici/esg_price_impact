{"date": "20201130", "category": "UN PRI", "title": "Fineco, FAM aderisce ai Principles for Responsible Investment", "text": "Fineco Asset Management, societ\u00e0 irlandese di gestione del risparmio interamente partecipata da FinecoBank, ha aderito nel mese di ottobre ai Principi per l\u2019Investimento Responsabile, Pri, stabiliti dall\u2019Onu nella categoria Investment Manager. Sottoscrivendo gli Un Pri, Fineco Asset Management conferma la costante attenzione del gruppo ai temi della sostenibilit\u00e0, impegnandosi a presentare a breve una propria Policy di Investimento Responsabile.\u00a0 Fam, che ha attualmente in gestione circa \u20ac 15 miliardi di masse, ha scelto di caratterizzare le proprie soluzioni di investimento proprio attraverso una piena sostenibilit\u00e0, ampliando per la prima volta il concetto anche alla trasparenza e al fair pricing. Per questa ragione non applica commissioni di performance a nessuno dei propri prodotti, tra cui fondi pienamente Esg come Fam Sustainable e altri come Fam MegaTrends che considerano i criteri Esg nelle procedure di due diligence e analisi dei fondi. Fam punta a integrare questi criteri in tutti i propri investimenti futuri.\u00a0 Lorena Pelliciari, Cfo di FinecoBank, ha dichiarato: \u201cL\u2019adesione da parte di FAM ai Principi per gli investimenti responsabili rappresenta un ulteriore tassello del percorso verso una completa sostenibilit\u00e0 intrapreso dal nostro Gruppo. Questo importante passaggio rappresenta il naturale proseguimento del nostro impegno nell\u2019offrire ai nostri clienti investimenti davvero sostenibili, con una particolare attenzione a trasparenza e fair pricing. In linea con la nostra filosofia, che passa attraverso l\u2019ascolto costante e la massima trasparenza nei confronti dei nostri stakeholder, riteniamo che questo approccio sia premiante per una strategia di lungo termine\u201d\u00a0"}