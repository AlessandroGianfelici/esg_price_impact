{"date": "20210222", "category": "Net Zero", "title": "20 aziende si uniscono a The Climate Pledge, iniziativa Amazon per accelerare sulla Net Zero economy", "text": "Amazon e Global Optimism hanno annunciato che 20 nuovi firmatari in tutto il mondo hanno aderito a The Climate Pledge, un\u2019iniziativa da loro fondata con l\u2019ambizioso obiettivo di raggiungere l\u2019accordo di Parigi con 10 anni di anticipo: ACCIONA, Colis Prive, Cranswick plc, Daabon, FREE NOW, Generation Investment Management, Green Britain Group, Hotelbeds, IBM, Iceland Foods, Interface, Johnson Controls, MiiR, \u00d8rsted, Prosegur Cash, Prosegur Compa\u00f1ia de Seguridad, Slalom, S4Capital, UPM e Vanderlande. Diventano cos\u00ec 53 le aziende in 18 settori (tra cui agricoltura, energie rinnovabili, Hospitality, Financial Services, Creative Services, Technology, Forestry, costruzioni)\u00a0e 12 paesi impegnate a lavorare per un\u2019economia a zero emissioni di carbonio nelle loro attivit\u00e0 in tutto il mondo, un aggregato che ha il potenziale per ridurre significativamente le emissioni di carbonio prodotte dalle aziende. Pi\u00f9 in dettaglio i firmatari del The Climate Pledge accettano di: \u201cMentre gli Stati Uniti fanno un importante passo avanti nella lotta contro il cambiamento climatico aderendo ufficialmente all\u2019accordo di Parigi, sono entusiasta di accogliere a The Climate Pledge 20 nuove aziende che vogliono andare ancora pi\u00f9 veloce\u201d, ha affermato Jeff Bezos, fondatore e CEO di Amazon. \u201cAmazon ha co-fondato The Climate Pledge nel 2019 per incoraggiare le aziende a raggiungere gli obiettivi dell\u2019Accordo di Parigi con 10 anni di anticipo, e stiamo vedendo uno slancio incredibile dietro l\u2019impegno con 53 aziende di 18 settori in 12 paesi che gi\u00e0 si uniscono. Insieme, possiamo aiutare a decarbonizzare l\u2019economia e preservare la Terra per le generazioni future.\u201d Inoltre, per sostenere lo sviluppo di tecnologie e servizi sostenibili e decarbonizzanti che faciliteranno il raggiungimento degli obiettivi fissati da The Climate Pledge, nel giugno 2020 il colosso dell\u2019e-commerce ha annunciato The Climate Pledge Fund, un programma di investimento dedicato \u2013 con un finanziamento iniziale di 2 miliardi di dollari \u2013 che investir\u00e0 in aziende visionarie i cui prodotti e soluzioni faciliteranno la transizione verso un\u2019economia a basse emissioni di carbonio e che, lo scorso settembre, ha investito in 5 start up."}