{"date": "20210427", "category": "ESG score", "title": "Mapei \u00e8 Green Star della sostenibilit\u00e0 2021", "text": "Mapei \u00e8 tra le 200 aziende pi\u00f9 sostenibili d\u2019Italia. A confermarlo uno studio condotto dall\u2019Istituto Tedesco di Qualit\u00e0 e Finanza \u2013 ITQF, in collaborazione con l\u2019Istituto per il Management e la Ricerca Economica IMWF di Amburgo e Affari & Finanza di la Repubblica. \u201cAttraverso la ricerca e l\u2019innovazione Mapei vuole contribuire a un\u2019edilizia sempre pi\u00f9 attenta all\u2019ambiente e alla salute degli utilizzatori \u2013 afferma Mikaela Decio, Corporate Environmental Sustainability Manager di Mapei -. Crediamo, infatti, che allungare il ciclo di vita degli edifici e delle infrastrutture esistenti sia la strategia vincente per consumare meno risorse e produrre meno rifiuti in discarica. Il nostro impegno nel sociale si traduce in un sostegno concreto alle comunit\u00e0 in cui siamo attivi con iniziative sportive, culturali e di solidariet\u00e0\u201d. L\u2019indagine, condotta attraverso la metodologia del social listening, ha indagato quasi 1 milione di citazioni negli ambiti tecnologia, innovazione, sostenibilit\u00e0 ecologica, green economy e sostenibilit\u00e0 sociale, attribuite a circa 2.000 aziende e rintracciate da un database di 438 milioni di fonti online nell\u2019arco del 2020."}