{"date": "20210112", "category": "Energie rinnovabili", "title": "Glennmont Partners, pronto a cedere un pacchetto di asset eolici", "text": "\u00c8 in arrivo la cessione degli asset eolici di Glennmont Partners. Si tratta di un portafoglio di asset con circa 315 MW di potenza installata.\u00a0\u00a0Secondo la notizia, pubblicata da MF, sarebbe pronta a partire un\u2019asta per l\u2019acquisizione di questo portafoglio di asset che viene definito come uno dei dossier pi\u00f9 importanti del 2021 sulle rinnovabili. Glenmont Partners \u00e8 uno dei maggiori gestori di fondi europei che si concentra esclusivamente sugli investimenti nelle infrastrutture per l\u2019energia pulita. In Italia l\u2019azienda ha costruito un portafoglio di asset eolici prevalentemente situati nel Sud del paese. Il suo investimento pi\u00f9 importante in Italia, nel settore dell\u2019eolico, risale nel 2016 quando a cedere gli asset era stata la spagnola Iberdrola.\u00a0 Secondo alcune fonti specializzate il valore dell\u2019operazione \u00e8 di circa 500 milioni di euro. Nei mesi precedenti si era parlato anche della banca d\u2019affari Rothschild come advisor finanziario dell\u2019operazione per conto di Glennmont Partners. Secondo i rumor precedenti tra gli interessati c\u2019erano Eni, A2A, Edison, Engie e alcuni fondi."}