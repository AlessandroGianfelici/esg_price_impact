{"date": "20210215", "category": "Sostenibilit\u00e0 aziendale", "title": "Poste Italiane, le strategie di Sostenibilit\u00e0 e contrasto al Covid nel quarto \u201cMultistakeholder Forum", "text": "Alla quarta edizione del Multistakeholder Forum 2021 di Poste Italiane, l\u2019Ad Matteo Del Fante ha presentato la visione del gruppo sui dello sviluppo sostenibile e sulle modalit\u00e0 pi\u00f9 efficaci per conciliare le strategie di business delle imprese con la salvaguardia dell\u2019ambiente e le esigenze dei territori e delle comunit\u00e0, soprattutto durante un\u2019emergenza sanitaria senza precedenti. Del Fante ha sottolineato la centralit\u00e0 dell\u2019innovazione nella strategia dell\u2019Azienda, con notevoli investimenti in tecnologia che, oltre a migliorare la qualit\u00e0 dell\u2019offerta di prodotti e servizi, hanno consentito di adottare rapidamente misure efficaci per la tutela della salute dei dipendenti e dei clienti. Rientra tra queste la piattaforma informatica di supporto alla campagna vaccinale anti Covid-19, che permette di seguire il percorso dei vaccini dall\u2019atterraggio dei voli fino alla distribuzione nelle ASL e di prenotare la vaccinazione online, tramite call center oppure direttamente tramite gli ATM Postamat e i palmari in dotazione ai portalettere. \u201cL\u2019impegno che Poste Italiane ha assunto per la sostenibilit\u00e0 e l\u2019innovazione \u2013 ha detto l\u2019Amministratore Delegato di Poste Italiane, Matteo Del Fante \u2013 \u00e8 un supporto importante per raggiungere gli obiettivi del Paese e dell\u2019Europa per una ripresa economica sostenibile, in linea con quanto programmato nel Recovery Plan. Grazie agli investimenti nella logistica e nella tecnologia, Poste Italiane \u00e8 motore di sviluppo per il Paese: siamo oggi in grado di fornire un contributo importante alla campagna vaccinale con la nostra piattaforma di prenotazione e somministrazione dei vaccini. Contando sul pieno sviluppo della banda larga \u2013 ha concluso Del Fante \u2013 vogliamo contribuire all\u2019obiettivo strategico di portare servizi ad alto valore aggiunto sul territorio per semplificare la vita dei cittadini e delle aziende\u201d. Illustrando i tratti salienti del piano strategico ESG di Poste Italiane, l\u2019importanza del rapporto continuo con gli stakeholder, le iniziative di welfare aziendale promosse dall\u2019Azienda e il suo ruolo di partner attivo della campagna vaccinale, il Condirettore Generale di Poste Italiane Giuseppe Lasco si \u00e8 soffermato sullo sforzo logistico e organizzativo messo in campo da Poste Italiane per le comunit\u00e0 e il territorio nell\u2019attuale fase pandemica. Giuseppe Lasco, Condirettore Generale di Poster Italiane, ha annunciato la firma della convenzione con la Fondazione Policlinico Universitario Agostino Gemelli che prevede, tra l\u2019altro, la predisposizione ed esecuzione di un piano aziendale anti Covid-19, valevole sull\u2019intero territorio nazionale, per il personale dell\u2019Azienda. \u201cPoste Italiane \u2013 ha detto il Condirettore Generale \u2013 provveder\u00e0 autonomamente a curare tutti gli aspetti connessi alla logistica dei vaccini e, con il supporto del Gemelli, a quelli relativi alla somministrazione. Siamo lieti di aver stipulato un accordo cos\u00ec importante che rappresenta un esempio proficuo e trasparente di rapporto tra Universit\u00e0 ed Enti di primaria importanza per la Sanit\u00e0 e la Salute Pubblica, oltrech\u00e9 uno strumento replicabile in tutti gli eventi epidemici o pandemici non solo attuali, ma anche futuri, con l\u2019effetto trainante di Poste Italiane per il Sistema Paese\u201d"}