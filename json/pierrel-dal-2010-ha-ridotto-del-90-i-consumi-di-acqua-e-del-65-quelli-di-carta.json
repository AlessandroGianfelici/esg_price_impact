{"date": "20210323", "category": "Tutela ambientale", "title": "Pierrel, dal 2010 ha ridotto del 90% i consumi di acqua e del 65% quelli di carta", "text": "Pierrel, provider globale di servizi per l\u2019industria farmaceutica, in occasione della giornata mondiale dell\u2019acqua ha comunicato i risultati dei processi avviati dal 2010 in termini di razionalizzazione ed efficientamento delle risorse idriche in ottica di environment responsibility. Sono pi\u00f9 di dieci anni che Pierrel ha adottato politiche di rispetto ambientale che si sono tradotte in azioni concrete di risparmio dell\u2019acqua e riciclo dei rifiuti. In particolare, dal 2010 il Gruppo ha ridotto l\u2019utilizzo di acqua del 90% grazie a un efficientamento dei consumi generali e all\u2019ammodernamento degli impianti di raffreddamento esistenti. Nel dettaglio, sono stati sostituiti gli impianti con acqua \u201ca perdere\u201d, con sistemi che utilizzano acqua di recupero tramite un circuito di raffreddamento a ciclo chiuso. Allo stesso tempo, Pierrel ha migliorato costantemente il sistema di raccolta differenziata dei rifiuti, soprattutto della carta, con la riduzione nell\u2019utilizzo della stessa. Dal 2010, infatti, si \u00e8 registrata una diminuzione del consumo di oltre il 65% a seguito dell\u2019implementazione di processi di digitalizzazione del lavoro degli uffici. Fulvio Citaredo, Amministratore Delegato di Pierrel S.p.A., ha commentato: \u00abQuesti risultati ci incoraggiano a proseguire sulla strada della tutela ambientale, che passa anche da politiche di efficientamento che in azienda abbiamo iniziato a perseguire da anni, con sensibilit\u00e0 e accortezza nel ridurre gli sprechi, senza penalizzare l\u2019attivit\u00e0 industriale. Aver ridotto del 90% i consumi di acqua, una risorsa tanto preziosa quanto sempre meno disponibile, \u00e8 un risultato notevole che ci conforta e ci motiva a proseguire lunga la strada della produzione sostenibile. Le tecnologie, cos\u00ec come la digitalizzazione, oggi consentono di migliorare le performance riducendo l\u2019impatto ambientale, e questa \u00e8 la direzione che Pierrel ha tracciato e continuer\u00e0 aseguire con convinzione, anche nell\u2019ambito della gestione della propria supply chain\u00bb."}