{"date": "20210319", "category": "ETF ESG", "title": "Invesco, due nuove strategie ESG sugli ETF per soddisfare la crescente domanda degli investitori", "text": "Invesco ha ampliato la sua offerta di ETF con due strategie incentrate sui fattori ESG. La societ\u00e0 ha lanciato Invesco FTSE All Share ESG Climate Ucits ETF, portafoglio azionario del Regno Unito con miglioramenti significativi nelle caratteristiche ambientali. L\u2019indice ESG Climate Select FTSE All Share ex Investment Trusts esclude le societ\u00e0 che hanno affrontato gravi controversie su questioni ESG o sono coinvolte in aree di business controverse. I componenti rimanenti sono ponderati in base a metriche ESG e utilizzando la metodologia di esposizione target di FTSE Russell. L\u2019indice mira a una riduzione del 50% delle emissioni di carbonio a livello di indice, una riduzione del 50% delle riserve di combustibili fossili, un aumento del 50% dei ricavi verdi e un miglioramento del 10% dei rating ESG a livello di indice. La seconda nuova strategia, The Invesco MSCI Europe ex UK ESG Universal Screened UCITS ETF, mira ad aumentare l\u2019esposizione alle societ\u00e0 europee con un profilo ESG solido e in miglioramento, riducendo al contempo il peso in quelle con rating inferiori alla media o in peggioramento rispetto ai peers. Gary Buxton, responsabile degli ETF EMEA e delle strategie indicizzate di Invesco, ha dichiarato: \u201cI flussi verso gli ETF con un obiettivo ESG continuano a superare gli ETF che ne sono sprovvisti. Poich\u00e9 la domanda continua ad ampliarsi, gli investitori necessitano di una maggiore variet\u00e0 di esposizioni per adattare l\u2019asset allocation e soddisfare gli obiettivi di portafoglio. Quest\u2019anno, abbiamo iniziato a vedere una ripresa della domanda di strategie con un profilo simile agli indici standard, ma con una metodologia che premia le aziende che dimostrano migliori credenziali ESG e in particolare per quanto riguarda il loro impatto sull\u2019ambiente\u201d."}