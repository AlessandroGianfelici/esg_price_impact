{"date": "20210310", "category": "Next Generation EU", "title": "Dal Parlamento EU, 400 mld per contrastare la climate change e sostenere le PMI col piano InvestEU", "text": "I deputati del parlamento europeo hanno approvato, in via definitiva, il nuovo programma InvestEU, che mobiliter\u00e0 investimenti pubblici e privati e garantir\u00e0 un accesso pi\u00f9 agevole ai finanziamenti. L\u2019accordo provvisorio raggiunto con il Consiglio \u00e8 stato approvato dal Parlamento con 496 voti favorevoli, 57 contrari e 144 astensioni. Con 26 miliardi di euro, InvestEU dovrebbe mobilitare 400 miliardi di euro da investire in tutta l\u2019Unione nel periodo dal 2021 al 2027. Il nuovo programma fa parte del pacchetto di ripresa Next Generation EU da 750 miliardi di euro e promuover\u00e0 investimenti strategici, sostenibili e innovativi oltre ad affrontare le difficolt\u00e0 di liquidit\u00e0 del mercato, le situazioni di investimenti non ottimali e le carenze di investimenti in settori specifici. Investimenti sostenibili e strategici InvestEU sosterr\u00e0 gli investimenti strategici nella fabbricazione di prodotti farmaceutici, dispositivi medici e forniture \u2013 cruciali in una pandemia \u2013 cos\u00ec come la produzione di tecnologie, di componenti e dispositivi dell\u2019informazione e della comunicazione. Il programma finanzier\u00e0 anche quei progetti sostenibili che possono dimostrare il loro impatto positivo ambientale, climatico e sociale. Tutti i progetti finanziati dovranno tener conto del principio del \u201cnon arrecare un danno significativo\u201d, ovvero non devono influire negativamente sugli obiettivi ambientali e sociali dell\u2019UE. Inoltre, i deputati hanno ottenuto che InvestEU contribuisca al raggiungimento dell\u2019obiettivo che prevede di destinare almeno il 30% dei fondi UE agli obiettivi climatici da qui al 2027 e fornisca sostegno alle piccole e medie imprese (PMI) colpite dalla pandemia e a rischio di insolvenza. 400 miliardi di euro in investimenti Gli investimenti in tutta l\u2019Unione europea, che dovrebbero complessivamente ammontare a 400 miliardi di euro, saranno destinati ai seguenti obiettivi: Inoltre, il Fondo europeo per gli investimenti (FEI), che contribuir\u00e0 all\u2019attuazione del programma InvestEU, ricever\u00e0 ulteriori 375 milioni di euro."}