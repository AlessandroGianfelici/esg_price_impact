{"date": "20201215", "category": "Il gruppo investir\u00e0 14 miliardi per la transizione energetica", "title": "Enel, piano da 900 assunzioni per la riuscita della Transizione Energetica", "text": "Enel ha varato un piano per il personale che prevede 900 nuove assunzioni nei prossimi tre anni. I nuovi inserimenti saranno fondamentali nel Processo di Transizione Energetica. I nuovi inserimenti si inquadrano nel piano industriale avviato dall\u2019azienda e che prevede investimenti per 14 miliardi. Una conferma di come i nuovi investimenti per arrivare a un\u2019economia decarbonizzata si trasformino anche in un veicolo di sviluppo economico per il sistema paese. Ma il nuovo approccio riguarda anche le relazioni dell\u2019azienda con gli altri stakeholder, territorio e sindacati. Per questo \u00e8 stata raggiunta un\u2019intesa con le principali sigle su un protocollo di relazioni industriali innovativo e partecipativo. In una nota congiunta Marco Falcinelli e Ilvo Sorrentino, rispettivamente Segretario Generale e Segretario Nazionale della Filctem Cgil, hanno commentato: \u201cI 14 miliardi complessivi previsti nei prossimi tre anni nel piano di investimenti di Enel in Italia saranno essenziali per l\u2019assetto energetico del Paese, la realizzazione della rete \u2018Intelligente\u2019 sar\u00e0, infatti, uno degli elementi centrali per la riuscita della Transizione Energetica. Riteniamo che sia un impegno corretto che guarda nella giusta direzione\u201d."}