{"date": "20210518", "category": "ETF ESG", "title": "Amundi amplia gamma ESG convertendo sei ETF obbligazionari", "text": "Amundi ha ampliato la sua gamma di ETF ESG convertendo sei dei suoi attuali ETF a reddito fisso in strumenti ESG equivalenti. L\u2019integrazione di nuove esposizioni a reddito fisso potenzia ulteriormente la gamma di ETF sostenibili di Amundi e ne conferma l\u2019impegno a fornire soluzioni ESG \u201cpronte all\u2019uso\u201d ed efficienti sul profilo dei costi, in una asset class la cui domanda da parte degli investitori ha registrato un\u2019accelerazione negli ultimi mesi. Questi sei ETF saranno aggiunti alla gamma ESG a reddito fisso di Amundi nelle prossime settimane. A seguito dell\u2019operazione la gamma di ETF ESG a reddito fisso includer\u00e0 esposizioni corporate sia investment grade che high yield, oltre ad esposizioni aggregate e ad alcune strategie di punta come le obbligazioni a tasso variabile (floating rate notes). Tutte le nuove esposizioni ESG saranno classificate come prodotti in linea con l\u2019articolo 8 del Regolamento SFDR. Fannie Wurtz, responsabile della linea di business ETF, Indexing e Smart Beta di Amundi, ha dichiarato: \u201cL\u2019ESG \u00e8 al centro di tutte le conversazioni con i nostri clienti e al centro della nostra strategia di sviluppo prodotto. Oggi, ogni nuovo prodotto viene sistematicamente considerato attraverso una lente ESG e valutiamo continuamente anche l\u2019interesse a passare a esposizioni ESG in linea con le aspettative degli investitori \u201c."}