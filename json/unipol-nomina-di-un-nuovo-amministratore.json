{"date": "20200930", "category": "Cda", "title": "Unipol, nomina di un nuovo amministratore", "text": "Il consiglio di amministrazione di Unipol Gruppo, riunitosi in data odierna, ha preso atto delle dimissioni dalla carica di amministratore per motivi professionali, del consigliere Paolo Alemagna. Dato che l\u2019ultimo componente della lista di maggioranza, presentata dal Patto sindacato il 18 aprile 2019, a cui sarebbe spettato sostituire il membro del cda uscente si \u00e8 detto al momento non disponibile ad assumere la carica, \u00e8 stato nominato un nuovo consigliere al di fuori della lista. Si tratta di Mario Cifiello, non esecutivo e non indipendente."}