{"date": "20201117", "category": "Settimana SRI 2020", "title": "La sostenibilit\u00e0 come driver dell\u2019innovazione", "text": "Continua la Settimana SRI 2020, organizzata dal Forum per la Finanza Sostenibile. Nel webinar dal titolo \u201cSostenere l\u2019innovazione. Innovare in modo sostenibile\u201d si \u00e8 parlato dell\u2019importanza dell\u2019innovazione per la crescita economica del paese e della sostenibilit\u00e0 come un driver fondamentale di questo processo. L\u2019incontro, che si \u00e8 svolto online, \u00e8 stato moderato da Francesco Bicciato, Segretario Generale del Forum per la Finanza Sostenibile.\u00a0 Le start-up sono l\u2019anello di congiunzione tra l\u2019innovazione e l\u2019economia reale. Per questo motivo, l\u2019incontro si \u00e8 concentrato sulle potenzialit\u00e0 e le prospettive di questo segmento dell\u2019economia italiana. In questo confronto si sono riuniti i soggetti principali tre del settore, gli imprenditori delle star-up, le aziende di venture capital e gli investitori istituzionali. Stefania Di Bartalomeo, Founder e Ceo di Physis Investment, ha parlato della sua esperienza negli Stati Uniti e ha fatto una diagnosi di quelle che sono le differenze tra il mercato statunitense e quello italiano. In particolare, ha sottolineato l\u2019importanza della creazione di un ecosistema, nel mercato italiano, che favorisca la nascita e la crescita di nuove start-up. A dimostrazione dell\u2019impatto positivo delle start up e della loro capacit\u00e0 di fare impresa, sono intervenuti Francesco Giberti, Ceo e Fondatore di Myfoody e Babaco Market, Chiara Russo, Ceo di Codemotion, e Giovanni Venturini Del Greco, Ceo e Fondatore di Agroils Technologies che hanno riportato le loro storie di business, nate come start-up e cresciute nel tempo. Da queste esperienze si evince come i pilastri della sostenibilit\u00e0, la riduzione dei sprechi nel settore agroalimentare, la transizione digitale, le energie rinnovabili, si sono trasformati in modelli di business vincenti e molto appetibili per il mercato. L\u2019 incontro \u00e8 andato avanti con un confronto tra Emilio Pastore, Head of Finance and Treausary di HDI Assicurazioni, Maurizio Agazzi, Direttore Generale del Fondo Cometa, Luigi Capello, Ceo di LVenture Group, Gianluca Dettori, Ceo di Primomiglio SGR, Alessandra Festini, Tactical Asset Allocation Manager della Cassa Forense, Claudio Giuliano, Ceo di Innogest. Maurizio Agazzi, DG del Fondo Cometa, ha commentato: \u201cL\u2019innovazione va governata. La sostenibilit\u00e0, nell\u2019innovazione, \u00e8 uno strumento che ci consente di governare questo processo. Comunque vedo difficile l\u2019intervento diretto di un fondo pensione, che gestisce risparmi previdenziali, in un investimento, come quello delle start-up, che hanno un tasso di fatalit\u00e0 elevata. Certamente l\u2019innovazione va sostenuta e finanziata e per fare ci\u00f2 vedo due percorsi percorribili: i fondi di fondi, che devono essere sostenuti da un intervento pubblico, e gli investimenti in grandi corporations che a loro volta investono in start-up. In questo modo possiamo mitigare i rischi d\u2019impresa e sostenere l\u2019innovazione.\u201d Gianluca Dettori, Ceo di Primomiglio SGR, ha sottolineato: \u201cLe start-up hanno bisogno di supporto. Le aziende di Venture Capitali forniscono capitali e know-how alle start-up. Ad oggi, l\u2019importanza dei capitali \u00e8 fondamentale in una competizione globale che \u00e8 molto forte. In questo senso l\u2019invito \u00e8 rivolto agli investitori istituzionali a considerare il venture capital come un asset class che pu\u00f2 migliorare la diversificazione dei loro portafogli e produrre rendimenti sostanziali nel tempo.\u201d Tutti i partecipanti hanno evidenziato che serve un maggiore supporto alle start-up italiane, in quanto potenziali soggetti di una crescita economica del paese ma anche dei strumenti veri e propri di impact investing nell\u2019economia reale."}