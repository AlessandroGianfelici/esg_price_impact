{"date": "20210329", "category": "Nomine ", "title": "Assonime, Patrizia Grieco nominata presidente per il biennio 2021-2022", "text": "Patrizia Grieco sar\u00e0 la nuova presidente di Assonime per il biennio 2021-2022. Il Consiglio Direttivo ha deciso all\u2019unanimit\u00e0, in seguito alle indicazioni pervenute dai Saggi, di attribuire all\u2019ex-presidente di Enel questa carica, stante l\u2019impossibilit\u00e0 di rinnovo del mandato al Presidente Innocenzo Cipolletta a norma di statuto.  La nomina sar\u00e0 deliberata dall\u2019Assemblea biennale dell\u2019associazione che si terr\u00e0 il 17 giugno prossimo.Successivamente sono stati presentati alla Giunta i Rapporti dei Gruppi di lavoro per il 2020, che saranno pubblicati prossimamente. Il primo dei Rapporti, coordinato da Patrizia Grieco, \u00e8 dedicato ai \u201cDoveri degli amministratori e sostenibilit\u00e0\u201d e intende promuovere un\u2019attiva partecipazione del sistema delle imprese alla realizzazione degli obiettivi sulla sustainable corporate governance, con lo scopo di contribuire, attraverso misure graduali e proporzionate, alla costruzione di un modello europeo d\u2019impresa sostenibile. Il secondo Rapporto, coordinato da Cesare Avenia, \u00e8 dedicato a \u201cInnovare per la crescita sostenibile:strategie di impresa e politica pubblica\u201d. Il tema affrontato nel Rapporto \u00e8 come conciliare ilmiglioramento della sostenibilit\u00e0 ambientale con la competitivit\u00e0 delle imprese e la crescita economica. Il Rapporto identifica vari interventi di politica pubblica per rimuovere molti ostacoli amministrativi enormativi all\u2019innovazione; sottolinea inoltre l\u2019importanza di attuare un sistema incisivo di qualificazionedelle stazioni appaltanti, con particolare attenzione alle competenze in materia ambientale. In ultimo, durante la riunione la Giunta ha espresso alcune considerazioni in merito alle prospettive economiche italiane ed internazionali. A livello globale le pi\u00f9 recenti previsioni delineano un quadro di ripresa robusta trainato dalle campagne di vaccinazione, ma anche dalle forti prospettive di crescita di Stati Uniti e Cina; in Italia, vi sono diversi segnali di ripresa dell\u2019economia, anche se la domanda interna resta debole. Sul fronte del lavoro \u00e8 particolarmente urgente intervenire per accrescere l\u2019occupazione femminile."}