{"date": "20210119", "category": "EU taxanomy", "title": "ISS ESG lancia una nuova soluzione di allineamento alla tassonomia UE", "text": "ISS ESG ha lanciato una soluzione di allineamento dei portafogli alla tassonomia dell\u2019UE rivolto a investitori istituzionali che offre oltre 400 fattori ESG di screening specifici per la tassonomia attraverso un processo di valutazione, composto da cinque fasi. Il regolamento sulla tassonomia stabilisce un quadro di classificazione a livello dell\u2019UE, consentendo alle imprese di identificare le attivit\u00e0 economiche e gli investimenti che possono essere trattati come \u201csostenibili dal punto di vista ambientale\u201d. La soluzione EU Taxonomy Alignment di ISS ESG consente a gestori patrimoniali, fondi pensione, assicuratori, banche e altri investitori di identificare il livello di allineamento dei loro investimenti e dei prodotti finanziari con le attivit\u00e0 definite dalla tassonomia e quantificare i rispettivi ricavi al fine di ottemperare ai prossimi obblighi di disclosure. La EU Taxonomy Alignment Solution di ISS ESG assiste nell\u2019analisi degli investimenti rispetto alle attivit\u00e0 rilevanti ai fini della tassonomia, che sono state finora definite per i primi due dei sei obiettivi. I sei target individuati dal regolamento sono la mitigazione del cambiamento climatico, l\u2019adattamento al cambiamento climatico, l\u2019uso sostenibile e la protezione delle risorse idriche e marine, la transizione verso un\u2019economia circolare con riferimento alla riduzione e al riciclaggio dei rifiuti, la prevenzione e il controllo dell\u2019inquinamento e la protezione di ecosistemi sani. Tutti i partecipanti ai mercati finanziari con prodotti rilevanti commercializzati nell\u2019UE saranno tenuti a segnalare l\u2019allineamento, a partire dai primi due obiettivi di tassonomia, ossia la mitigazione dei cambiamenti climatici e l\u2019adattamento ai cambiamenti climatici, entro gennaio del prossimo anno.\u00a0 Marija Kramer, Managing Director Head di ISS ESG, ha dichiarato: \u201cLa preparazione per i prossimi requisiti di disclosure rappresenter\u00e0 una sfida chiave per gli investitori nel 2021. ISS ESG ha sperimentato un\u2019innovativa soluzione dedicata all\u2019allineamento alla tassonomia dell\u2019UE. La soluzione offre piena trasparenza con dati granulari e consente agli utenti di seguire la valutazione passo dopo passo e di personalizzare il modello in base alle proprie esigenze\u201d. Insieme al partner di consulenza Adelphi e per conto del Ministero tedesco dell\u2019Ambiente, ISS ESG ha condotto un pilot study, avviato lo scorso anno, valutando il grado di allineamento tassonomico di 75 societ\u00e0 quotate europee, uno studio primo nel suo genere nella ricerca sulla tassonomia. La metodologia di rating ESG di ISS e la tassonomia dell\u2019UE sono allineate per quanto riguarda il modo in cui un\u2019attivit\u00e0 economica dovrebbe essere valutata in termini di contributo allo sviluppo sostenibile. Entrambi considerano gli impatti associati a un\u2019attivit\u00e0 in modo olistico lungo la rispettiva catena del valore e sono altamente specifici. Basandosi su questo successo, la ISS ESG EU Alignment Taxonomy Solution \u00e8 stata lanciata con un universo di copertura iniziale di oltre 6.000 societ\u00e0, da espandere nel futuro."}