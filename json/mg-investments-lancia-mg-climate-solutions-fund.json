{"date": "20201117", "category": "Fondi ESG", "title": "M&G Investments lancia M&G Climate Solutions Fund", "text": "M&G Investments ha annunciato il lancio del Climate Solutions Fund con l\u2019obiettivo di investire in quelle aziende che forniscono soluzioni alla sfida del cambiamento climatico e promettono dei rendimenti interessanti.\u00a0 Secondo M&G, il fondo sar\u00e0 concentrato in circa 30 aziende suddivise in tre macro aree d\u2019impatto: l\u2019energia pulita, la green technology e l\u2019economia circolare. Il fondo sar\u00e0 gestito da Randeep Somel, Manager di M&G.\u00a0 Somel ha dichiarato: \u201cL\u2019agenda green e il bisogno di rispondere alla sfida del cambiamento climatico ha scatenato la creativit\u00e0 e l\u2019ingegno di tante aziende al punto da mettere al centro delle loro attivit\u00e0 soluzioni che rispondono a queste sfida. Questo decennio sar\u00e0 pieno di opportunit\u00e0 per le aziende che offrono soluzioni rivolte al cambiamento climatico e alle aziende che decidono di investire su di loro.\u201d M&G ha dichiarato che il nuovo Fondo seguir\u00e0 la strada tracciata dalla Positive Impact strategy, con una raccolta da oltre 300 milioni di sterline (334 milioni di euro), lanciato nel 2018. Le aziende investite saranno di tre categorie: pioneers, enlabers e leaders. L\u2019universo investibile \u00e8 definito dal Positive Impact Team, guidato da Ben Constable-Maxwell. Il team valuter\u00e0 le aziende sotto tre indicatori: investemnt case, le intenzioni e l\u2019impatto. Usando questo framework, sar\u00e0 possibile costruire una watch-list di aziende sostenibili e di alta qualit\u00e0, investibili nel momento e nel modo pi\u00f9 opportuno. Constable-Maxwell, ha commentato:\u201d Il mondo si \u00e8 concentrato su una serie di sfide collegate alla sostenibilit\u00e0 e riguardano il nostro pianeta. L\u2019 impact finance ha l\u2019opportunit\u00e0 di mettere una potenza di fuoco, in termini finanziari, a supporto di quelle aziende che offrono delle soluzioni a queste sfide. Questo Fondo concede l\u2019opportunit\u00e0 ai propri clienti di indirizzare l\u2019emergenza climatica, usando i loro risparmiarmi a supporto di uno scopo ben preciso.\u201d\u00a0"}