{"date": "20210215", "category": "Fondo green bond", "title": "Amundi lancia Emerging Markets Green Bond, strategia per investire nei green bond degli emergenti", "text": "Amundi, il primo asset manager in Europa, annuncia il lancio di Amundi Funds Emerging Markets Green Bond, una strategia in green bond dei mercati emergenti destinata a investitori istituzionali e retail internazionali. Questa strategia segue il successo nel lancio e relativa chiusura nel 2018 di Amundi Planet Emerging Green One, il pi\u00f9 grande fondo di green bond al mondo dedicato ai mercati emergenti.  Il Fondo aperto \u00e8 gestito dal team Emerging Markets di Amundi, che ha un track record di gestione del debito dei mercati emergenti e FX dal 1999, nonch\u00e9 un\u2019esperienza nell\u2019integrazione ESG e nella gestione di soluzioni climatiche per conto dei maggiori investitori mondiali. Il Fondo \u00e8 investito principalmente in green bond societari emessi in valuta forte e offre alcune esposizionia selezionati enti sovrani dei mercati emergenti, quali il Brasile, l\u2019India, la Cina e l\u2019Indonesia. Il Fondo miraa beneficiare dalla crescita del mercato dei green bond, che ha registrato emissioni record nel 2019 per 52miliardi di dollari, raggiungendo un totale di emissioni pari a 240 miliardi di dollari. Con la crescentedisponibilit\u00e0 di green bond per gli investitori in tutto il mondo, \u00e8 possibile mobilitare ulteriore capitale privato per la transizione energetica, aiutando i paesi emergenti a mitigare gli effetti negativi dei rischi legati al cambiamento climatico. Come riportato nel report \u201cAmundi/IFC Emerging Market Green Bonds 2019\u201d, la preparazione agli shock climatici pu\u00f2 aiutare le economie a diventare pi\u00f9 resilienti ad altri shock globali, come l\u2019attuale crisi sanitaria. Strategia d\u2019investimento La strategia \u00e8 gestita attivamente e integra un approccio d\u2019investimento sia top-down che bottom-up.Beneficiando dell\u2019accurata analisi degli emittenti da parte dei team di Emerging Markets Credit Research eESG Analysis, il Fondo investe in una selezione di emittenti societari di diversi settori tra i quali fontienergetiche alternative e utilities, finanziari, trasporti e immobiliare. La strategia \u00e8 alla ricerca di opportunit\u00e0 interessanti in termini di rischio/rendimento sia nei segmenti investment grade che high yield dell\u2019universo d\u2019investimento.Il Fondo \u00e8 gestito da Maxim Vydrine, Co-head of Emerging Markets Corporate & High Yield Debt di Amundi,che ricopre il ruolo di Lead portfolio manager, con il supporto di Sergei Strigo e Paolo Cei in qualit\u00e0 di Co-portfolio manager. L\u2019approccio responsabile Il processo di analisi ESG di Amundi, che gestisce oltre 378 miliardi di euro in investimenti responsabili e ha assegnato a oltre 10.000 emittenti un rating basato sui criteri ESG, sar\u00e0 pienamente integrato nell\u2019approccio di investimento del Fondo. In questo modo si cercher\u00e0 di offrire agli investitori un potenziale di rendimento interessante attraverso il debito dei mercati emergenti, supportando al contempo la transizione energetica nei paesi in cui \u00e8 pi\u00f9 necessaria.  Il Fondo \u00e8 allineato ai Green Bond Principles e valuter\u00e0 l\u2019impatto ambientale dei green bond detenuti a fine esercizio. Il Fondo pubblicher\u00e0 un rapporto di impatto annuale per dimostrare come Amundi effettua lo screening degli emittenti, in modo da verificare che i criteri ESG definiti siano soddisfatti. Yerlan Syzdykov, Head of Emerging Markets di Amundi, ha dichiarato: \u201cGli investitori sono sempre pi\u00f9alla ricerca di soluzioni che offrano rendimenti e che abbiano un impatto positivo sull\u2019ambiente. I green bond dei mercati emergenti sono particolarmente adatti a cogliere entrambe queste opportunit\u00e0. Abbiamo gi\u00e0 visto che il 2019 \u00e8 stato un anno eccezionale per il mercato globale dei green bond e, in particolare, i green bond dei mercati emergenti stanno crescendo rapidamente. Siamo orgogliosi di poterci avvalere della riconosciuta esperienza di Amundi nei mercati emergenti per offrire agli investitori l\u2019opportunit\u00e0 di esporsi a progetti verdi, contribuendo allo stesso tempo ad ottenere un impatto tangibile e sostenibile sull\u2019ambiente.\u201d"}