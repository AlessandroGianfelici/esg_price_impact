{"date": "20210517", "category": "Finanziamento ESG", "title": "Unicredit eroga un sustainability linked loan a Lati", "text": "UniCredit\u00a0ha concesso il primo finanziamento\u00a0ESG-linked\u00a0in Lombardia, garantito digitalmente da SACE tramite Garanzia Italia, a\u00a0LATI Industria Termoplastica, societ\u00e0 varesina attiva nel comparto Gomma e Plastica.\u00a0 I finanziamenti, tipologia\u00a0sustainability linked loan, sono caratterizzati dall\u2019applicazione di un meccanismo che prevede la riduzione del tasso di interesse al borrower che verr\u00e0 applicato alle linee ESG-linked con una pricing grid in funzione delle future certificazioni del rating ESG e della presenza di rating ESG certificato\u00a0Ecovadis. Contestualmente al finanziamento \u00e8 stato negoziato un\u00a0Interest Rate Swap ESG\u00a0che permette alla societ\u00e0 di mitigare il rischio derivante dall\u2019aumento dei tassi di interesse con un meccanismo di riduzione del tasso fisso dell\u2019operazione collegato anch\u2019esso al rating ESG della societ\u00e0.\u00a0\u00a0 Il\u00a0financing package\u00a0\u00e8 composto da un finanziamento bilaterale a\u00a06 anni\u00a0pari a 6,25milioni di euro, assistito da Garanzia Italia di SACE dedicata alle Mid Cap, destinato a supportare gli investimenti e il capitale circolante di LATI e da un finanziamento bilaterale chirografario pari a 1,25 milioni di euro."}