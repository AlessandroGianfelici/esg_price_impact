{"date": "20210422", "category": "Indici ESG", "title": "ERG entra nell\u2019indice S&P Global Clean Energy", "text": "ERG entra a far parte dello \u201cS&P Global Clean Energy Index\u201c, l\u2019indice di borsa di Standard & Poor\u2019s che racchiude 82 aziende a livello internazionale protagoniste nella produzione di energia green e con elevati standard ESG. La societ\u00e0, guidata dall\u2019 AD Luca Bettonte, ha dichiarato: \u201cL\u2019inclusione da parte di S&P nell\u2019indice Global Clean Energy \u2013 con un peso di 0,34% \u2013 rappresenta un ulteriore importante riconoscimento dell\u2019impegno continuo di ERG nello sviluppo di un portafoglio RES coerente con la lotta al climate change, e nella costruzione di un modello di sviluppo sostenibile che considera le tematiche ESG come elemento essenziale della catena del valore.\u201d"}