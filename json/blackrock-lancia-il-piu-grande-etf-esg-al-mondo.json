{"date": "20210412", "category": "ETF ESG", "title": "Blackrock lancia il pi\u00f9 grande ETF ESG al mondo", "text": "Blackrock ha lanciato sul mercato il BlackRock U.S. Carbon Transition Readiness (LCTU), nuovo fondo statunitense volto a identificare le migliori societ\u00e0 impegnate nella transizione verso un mondo a basse emissioni di carbonio. Il fondo ha raccolto la cifra monstre di 1 miliardo infrangendo il precedente record di 700 milioni, il che lo qualifica come il pi\u00f9 grande lancio nella storia trentennale del settore degli ETF, secondo i dati Bloomberg. L\u2019ETF BlackRock concentrer\u00e0 gli investimenti in azioni di societ\u00e0 appartenenti all\u2019indice Russell 1000 che si contraddistinguono per il loro impegno nella transizione energetica, tenendo conto di questioni come la tecnologia pulita e la gestione dei rifiuti e dell\u2019acqua. Diversamente dall\u2019utilizzo standard di criteri di esclusione per filtrare le societ\u00e0 migliori, per questo ETF si \u00e8 optato per la replica di un indice azionario sottostante e assegnano un peso ad ogni componente del portafoglio che riflette un punteggio parametrato sulla significativit\u00e0 dell\u2019impegno della societ\u00e0 verso la transizione energetica. \u201cVincitori e vinti emergeranno in ogni settore e industria in base alla capacit\u00e0 di ciascuna azienda di adattare e orientare le proprie strategie e modelli di business; sempre pi\u00f9 capitale viene assegnato a strategie sostenibili. Questi fondi consentiranno agli investitori di capire quali societ\u00e0 stanno passando pi\u00f9 velocemente di altre\u201d ha affermato Larry Fink, amministratore delegato di BlackRock. Il debutto accattivante di LCTU arriva nel mezzo di un ampio boom per gli ETF incentrati su investimenti che soddisfano gli standard ESG. Questa tipologia di strumenti hanno attirato la cifra record di 31 miliardi di dollari nel 2020, quasi quattro volte l\u2019anno precedente. Tutto ci\u00f2 ha portato gli ETF ESG a cumulare un record di 63 miliardi, rispetto a meno di 8,5 miliardi di due anni fa."}