{"date": "20201222", "category": "Responsabilit\u00e0 sociale ed ambientale", "title": "Mirova ottiene la certificazione B Corp e diventa \u201cmission-led company\u201d", "text": "Mirova, affiliata di Natixis Investment Managers specializzata negli investimenti sostenibili, ha ottenuto la certificazione B corp e dichiara di voler diventare una \u201cmission-led company\u201d includendo nella sua mission aziendale obiettivi ambientali e/o sociali. Gli obiettivi perseguiti saranno fare dell\u2019impatto positivo di Mirova un obiettivo sistematico delle sue strategie di investimento, coltivare e sviluppare le proprie competenze sociali e ambientali, innovare costantemente in termini prodotti offerti e processi, accompagnare i suoi stakeholder verso un\u2019economia e una finanza sostenibile e rispettare gli standard ambientali e sociali. Definendo tali obiettivi, Mirova formalizza la sua mission di migliorare l\u2019impatto positivo su tematiche ambientali e di disuguaglianza. La societ\u00e0 cerca sempre di conciliare le prestazioni sociali e finanziarie mettendo al centro delle proprie strategie di investimento lo sviluppo di un\u2019economica sostenibile e pi\u00f9 inclusiva. Per monitorare i progressi, Mirova ha creato un Mission Commettee composto da esperti di queste tematiche che monitorer\u00e0 il processo di implementazione e guider\u00e0 la societ\u00e0 verso aree di miglioramento."}