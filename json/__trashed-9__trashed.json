{"date": "20210510", "category": "Universit\u00e0", "title": "Stanford, prima universit\u00e0 a finanziarsi con un sustainability-linked bond", "text": "La Stanford University, primo college negli Stati Uniti ad optare per questa forma di finanziamento, ha emesso obbligazioni dal valore di 300 milioni per finanziare iniziative legate a clima e sostenibilit\u00e0. Con i proventi raccolti, l\u2019Universit\u00e0 svilupper\u00e0 progetti di risparmio energetico che avvicineranno l\u2019istituto al traguardo delle zero emissioni nette. Sul fronte sociale, Stanford ha proposto delle iniziative per promuovere alloggi a prezzi accessibili all\u2019interno e all\u2019esterno del campus, l\u2019accesso all\u2019assistenza sanitaria per le popolazioni emarginate negli Stati Uniti e a livello internazionale e per aumentare la diversit\u00e0 e le opportunit\u00e0 per studenti di medicina e professionisti sanitari, nell\u2019ambito del progetto IDEAL (Inclusion, Diversity, Equity, and Access in a Learning Environment).  Il presidente di Stanford Marc Tessier-Lavigne ha dichiarato: \u201cQuesta iniziativa rappresenta una novit\u00e0, non solo per Stanford ma per l\u2019istruzione degli Stati Uniti. Un tale percorso \u00e8 necessario per ridurre la nostra impronta di carbonio e ridurre le disuguaglianze sociali. Riconosciamo che dobbiamo operare secondo gli stessi rigorosi standard che applichiamo alla ricerca e alle borse di studio, mentre lavoriamo per promuovere soluzioni ai bisogni urgenti del nostro pianeta e della societ\u00e0\u201d."}