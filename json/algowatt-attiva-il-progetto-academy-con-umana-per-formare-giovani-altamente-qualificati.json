{"date": "20210329", "category": "Education", "title": "algoWatt attiva il progetto Academy con Umana per formare giovani altamente qualificati", "text": "algoWatt, GreenTech Solutions Company quotata sul mercato telematico azionario di Borsa Italiana, e Umana, Agenzia per il Lavoro \u201cgeneralista\u201d, autorizzata dal Ministero del Lavoro e iscritta all\u2019apposito Albo informatico, comunicano di aver attivato due nuovi corsi finalizzati all\u2019occupazione nell\u2019ambito del progetto \u201calgoWatt Academy\u201d, la scuola aziendale per la formazione e la preparazione professionale aziendale. Si tratta, in particolare, di due percorsi formativi con relativo piano di inserimento relativi a tematiche di grande attualit\u00e0 afferenti al settore digitale e informatico. Il primo corso \u00e8 stato imperniato sulla progettazione software e interfaccia uomo-macchina (HMI) di sistemi di automazione (SCADA), utilizzatitrasversalmente nei settori della Generazione di Energia Rinnovabile, del Building Management, dell\u2019Efficienza Energetica e dell\u2019Industria 4.0. Il secondo corso, invece, riguarda l\u2019acquisizione di conoscenze tecniche per lo sviluppo delle pi\u00f9 innovative piattaforme a microservizi, utilizzando componenti software selezionati e strategici per l\u2019azienda. \u201cIn coerenza con l\u2019obiettivo di selezionare nuovi profili professionali altamente qualificati e di valorizzare giovani talenti, abbiamo progettato con il partner Umana un piano di inserimento di specialisti attraverso dei modelli di Academy strutturate ad hoc. Il processo organizzativo per la formazione, ha coinvolto sia manager e tecnici dell\u2019azienda sia professionisti esterni come docenti e ha gi\u00e0 portato a termine alcune sessioni finalizzate all\u2019assunzione di programmatori Java e .NET ed esperti di \u201csupervisory control and data acquisition. L\u2019esperienza di Umana per questo tipo di progetti rappresenta un valore aggiunto in termini di efficacia del processo formativo e di selezione del nuovo personale che sar\u00e0 coinvolto in progetti tecnologici innovativi e fortemente richiesti dal mercato\u201d ha affermato Massimo Mannori, direttore generale di algoWatt, "}