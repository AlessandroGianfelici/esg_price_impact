{"date": "20210220", "category": "Net zero", "title": "Gli Stati Uniti rientrano ufficialmente nell\u2019Accordo di Parigi", "text": "Gli Stati Uniti hanno ufficialmente fatto nuovamente il proprio ingresso all\u2019accordo sul clima di Parigi, rinvigorendo la lotta globale contro il cambiamento climatico proprio mentre l\u2019amministrazione joe Biden prevede drastici tagli delle emissioni nei prossimi tre decenni. Scienziati e diplomatici stranieri hanno accolto con favore il ritorno degli Stati Uniti al trattato, che \u00e8 diventato ufficiale a 30 giorni dall\u2019insediamento nella Casa Bianca del presidente Biden. Da quando quasi 200 paesi hanno firmato il patto nel 2015 per prevenire il cambiamento climatico catastrofico, gli Stati Uniti sono stati l\u2019unico paese ad uscire con l\u2019ex presidente Donald Trump che sosteneva l\u2019azione per il clima fosse troppo onerosa. Biden ha promesso di tracciare un percorso verso zero emissioni nette entro il 2050. Gli scienziati hanno affermato che l\u2019obiettivo \u00e8 ancora raggiungibile, sottolineando per\u00f2 anche che le emissioni globali devono dimezzarsi entro il 2030 per prevenire gli impatti pi\u00f9 devastanti del globale riscaldamento. \u201cIl cambiamento climatico e la diplomazia scientifica non potranno mai pi\u00f9 essere \u2018componenti aggiuntive\u2019 nelle nostre discussioni di politica estera\u201d, ha affermato in una dichiarazione il Segretario di Stato americano Antony Blinken. \u201c\u00c8 vitale nelle nostre discussioni sulla sicurezza nazionale, sulle migrazioni, sugli sforzi sanitari internazionali e nella nostra diplomazia economica e nei colloqui commerciali\u201d. John Kerry, nominato \u201cinviato speciale per il clima del presidente\u201d, insieme al consulente per il clima nazionale, Gina McCarthy, stanno elaborando nuove normative e incentivi volti ad accelerare lo sviluppo di energia pulita e la transizione dai combustibili fossili. Queste misure costituiranno la spina dorsale del prossimo obiettivo di riduzione delle emissioni di Washington, chiamato Nationally Determined Contribution, che sar\u00e0 annunciato prima del vertice mondiale dei leader climatici che Biden ospiter\u00e0 il 22 aprile.  Nonostante gli sforzi, il percorso verso net zero non sar\u00e0 facile. Gli obiettivi climatici di Biden devono affrontare l\u2019opposizione delle compagnie di combustibili fossili sostenute anche da alcuni esponenti politici, come testimonia il recente caso del blackout del Texas. Parte dei politici e della stampa hanno imputato l\u2019emergenza all\u2019incremento del ricorso alle energie alternative, considerate meno affidabili degli idrocarburi.  \u201cLe carenze di energia e i prezzi incredibilmente alti del gas di questo inverno stanno ricordando ai governi, alle imprese e ai consumatori l\u2019importanza del carbone\u201d, ha affermato recentemente a Reuters un consulente di Wood Mackenzie citato dal Wall Street Journal che in un articolo del 15 febbraio ha affermato \u201cIl piano dell\u2019amministrazione Biden di bandire i combustibili fossili \u00e8 una minaccia esistenziale per gli americani pi\u00f9 grande del cambiamento climatico\u201d. Sulle reali cause del fallimento della rete del Texas \u00e8 in realt\u00e0 in corso un\u2019analisi perch\u00e9, se \u00e8 vero che il freddo ha congelato le turbine delle pale eoliche, le basse temperature hanno messo in crisi anche le altre fonti di energia anche a causa dei mancati investimenti per cui gli impianti in Texas non sono predisposti per operare in tali condizioni."}