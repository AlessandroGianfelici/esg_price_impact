{"date": "20200925", "category": "Raccolta fondi", "title": "Secondo i dati di Assogestioni a marzo la raccolta dei fondi italiani \u00e8 stata negativa per 8,7 mld", "text": "Il comparto del risparmio gestito, a marzo, ha registrato riscatti netti per 8,7 miliardi (-597 milioni nello stesso mese del 2019), soprattutto a causa dei deflussi netti delle gestioni collettive. In rosso quasi tutti i segmenti, a partire da obbligazionari (-8,6 miliardi) e azionari (-4,1 miliardi), mentre si sono mossi in controtendenza i monetari (+6,2 miliardi). Il totale della raccolta netta da inizio anno \u00e8 negativo per 13,7 miliardi. Il patrimonio gestito si fissa a 2.143 miliardi. L\u2019andamento negativo della raccolta netta ha portato il totale da inizio 2020 in rosso per 13,7 miliardi (il dato risente di un\u2019operazione infragruppo da 3 miliardi da parte del gruppo Credem), mentre nei primi tre mesi del 2019 la raccolta netta \u00e8 stata positiva per 54,1 miliardi (che per\u00f2 incorporava un\u2019operazione straordinaria da 53 miliardi del gruppo Poste Italiane)."}