{"date": "20201117", "category": "Sustainable bond", "title": "Moody\u2019s, nuovo record delle emissioni di sustainable bond nel Q3 del 2020", "text": "Le emissioni globali di green, social e sustainability bond, collettivamente, hanno raggiunto un record di 127,3 miliardi di dollari (107 miliardi di euro) nel terzo trimestre del 2020. Questo risultato dimostra\u00a0\u00a0un aumento del 30% rispetto al precedente massimo stabilito lo scorso trimestre si legge in un nuovo rapporto di Moody\u2019s Investors Service. Moody\u2019s ha aumentato le stime delle sue previsioni di green bond a 250 miliardi di dollari (210 miliardi di euro) per l\u2019intero anno 2020. Moody\u2019s prevede che le emissioni totali di obbligazioni sostenibili potrebbe arrivare a avvicinarsi a 425 miliardi di dollari (358 miliardi di euro) nel 2020. Matthew Kuchtyak, analista AVP nel gruppo ESG di Moody\u2019s Investors Service, afferma: \u201cLe masse monetarie investite sulla finanza sostenibile globale si avvicineranno a 425 miliardi di dollari ,nel 2020, dopo un ottimo terzo trimestre. Adesso prevediamo circa 250 miliardi di dollari di green bond, 100 miliardi di dollari di social bond e 75 miliardi di dollari di sustainability bond sull\u2019intero anno\u201d. Le obbligazioni sostenibili hanno rappresentato una quota del 6,1% delle emissioni di debito globale nel terzo trimestre, anche questo un nuovo record trimestrale. L\u2019emissione di obbligazioni sostenibili \u00e8 stata pari a 288,2 miliardi di dollari nei primi nove mesi dell\u2019anno, il 24% in pi\u00f9 rispetto allo stesso periodo del 2019. Le emissioni di green bond sono aumentate a 72,3 miliardi di dollari a livello globale nel terzo trimestre, del 31% dal secondo trimestre, poich\u00e9 le condizioni economiche sono leggermente migliorate. Kuchtyak aggiunge. \u201cLe tipologie di debito \u201cverde\u201d si stanno evolvendo, con strumenti di capitale verde e sukuk verdi da tenere d\u2019occhio in diverse aree emergenti. Anche l\u2019emissione record di social bond e sustainability bond per il secondo trimestre consecutivo, rispettivamente a 28,1 miliardi di dollari e 26,9 miliardi di dollari, ha guidato il record complessivo di emissioni di obbligazioni sostenibili. Mentre le emittenti hanno continuato a utilizzare principalmente queste obbligazioni etichettate per finanziare i loro sforzi di risposta alla pandemia di coronavirus, un numero crescente di aziende ha utilizzato tali strumenti per mostrare i loro obiettivi di sostenibilit\u00e0 pi\u00f9 ampi, suggerendo una crescita continua di obbligazioni sostenibili oltre la pandemia. Le emissioni di sovereign sustainable bond, in particolare, continua a crescere poich\u00e9 i paesi rispondono alla domanda degli investitori e raccolgono capitali per attivit\u00e0 di sviluppo sostenibile secondo il report di\u00a0\u00a0Moody\u2019s. Dopo diverse emissioni di debutto nel terzo trimestre, i volumi delle sovereign sustainable\u00a0\u00a0bond si attestano a 33,1 miliardi di dollari da inizio anno, rispetto ai 21,8 miliardi di dollari per tutto il 2019."}