{"date": "20210216", "category": "Fondi sostenibili", "title": "LFDE si laurea \u201ccampione\u201d di sostenibilit\u00e0 con il fondo Echiquier Major SRI Growth Europe", "text": "La Financi\u00e8re de l\u2019Echiquier (LFDE) \u00e8 stata premiata nell\u2019ambito della prima edizione di ESG Champions, premio ideato con l\u2019obiettivo di selezionare i \u201ccampioni\u201d della sostenibilit\u00e0 tra 350 strategie gestite da oltre 60 asset manager che il Team di MainStreet Partners ha analizzato sulla base di una metodologia proprietaria.Ad essere premiato il fondo Echiquier Major SRI Growth Europe, che ha ricevuto il riconoscimento Best European Equity Fund. Echiquier Major SRI Growth Europe, lanciato nel 2005, \u00e8 un fondo SRI che investe in aziende europee in crescita di grandi dimensioni, che presentano posizioni di leadership nel loro settore, selezionate per la qualit\u00e0 della loro governance e delle loro politiche ambientali e sociali. Bettina Ducat, Amministratore delegato di La Financi\u00e8re de l\u2019Echiquier, ha dichiarato: \u00abQuesto premio dimostra lo slancio che il nostro team di gestione ha dato agli investimenti socialmente responsabili e ci incoraggia a continuare sulla strada che abbiamo intrapreso negli ultimi 14 anni. Questo approccio si riflette oggi nella nostra offerta SRI e Impact, che rappresenta pi\u00f9 del 50% del patrimonio totale in gestione di La Financi\u00e8re de l\u2019Echiquier\u00bb. La metodologia olistica di MainStreet Partners prevede una valutazione basata su tre pilastri e che considera l\u2019asset manager nel suo complesso (impegno istituzionale e risorse dedicate), la strategia del fondo (obiettivi di sostenibilit\u00e0 e processo di investimento) e l\u2019analisi delle singole partecipazioni. Il rating ESG varia da un punteggio di 1 (basso) a 5 (alto). Il rating finale non \u00e8 semplicemente basato sulla media dei 3 pilastri, ma ognuno degli 80 indicatori ha uno specifico peso ed in aggiunta il modello valuta degli elementi di \u201cbonus/malus\u201d a seconda della categoria a cui appartiene il fondo."}