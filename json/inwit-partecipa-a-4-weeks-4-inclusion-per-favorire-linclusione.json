{"date": "20201113", "category": "Inclusione", "title": "Inwit partecipa a 4 Weeks 4 Inclusion per favorire l\u2019inclusione", "text": "Inwit partecipa a\u00a04 Weeks 4 Inclusion,\u00a0#4W4I, \u00e8 il nome del\u00a0programma intercompany che vede la luce nel 2020, con il contributo di 27 aziende che insieme hanno ideato, per i loro dipendenti, un calendario di 4 settimane di eventi digitali condivisi, tra Webinar, Digital Labs e gruppi creativi dedicati all\u2019inclusione. Per la prima volta molte aziende dell\u2019ecosistema produttivo fanno rete e si uniscono per un importante progetto di sensibilizzazione sui temi dell\u2019inclusione e della valorizzazione delle diversit\u00e0. \u00c8 stato realizzato un logo rappresentativo dell\u2019iniziativa che, con una moltitudine di quadrati, di grandezze e cromie diverse in sovrapposizione, vuole rappresentare la diversit\u00e0 all\u2019interno dell\u2019azienda: diversit\u00e0 quindi come elemento che arricchisce e genera valore. Il programma prevede una serie di appuntamenti che spazieranno dalla disabilit\u00e0, al confronto intergenerazionale, alla valorizzazione del contributo femminile, all\u2019orientamento sessuale e identit\u00e0 di genere, all\u2019etnia e alla religione. Accenture, Agos, Banca Ifis, BIP, BNL Gruppo BNP Paribas, Danone, Ferrovie dello Stato Italiane, FlashFiber, Google, Gruppo Hera, HR Services S.r.l., Janssen Italia, Johnson&Johnson Medical, LEADS, Olivetti, Parks \u2013 Liberi e Uguali, Poste Italiane, Schneider Electric, Snam, Sparkle, Telsy, TIM, TIM Brasil, TIMRetail, Telecontact Center, Valore D\u00a0hanno lavorato assiduamente nei mesi scorsi per creare un calendario di eventi, tutti digitali, considerata l\u2019emergenza sanitaria in corso, per consentire la partecipazione cross-aziendale dei dipendenti delle varie realt\u00e0."}