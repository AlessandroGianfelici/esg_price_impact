{"date": "20210126", "category": "Climate Change", "title": "EY stabilisce i nuovi obiettivi climatici, Carbon Negative nel 2021 e Net Zero nel 2025", "text": "EY ha annunciato una serie di nuovi obiettivi legati al cambiamento climatico, compreso l\u2019impegno di essere carbon negative nel 2021 e raggiungere il Net Zero nel 2025. EY ha anche dichiarato di puntare a una riduzione del 40% delle emissioni di scope 1, 2 e 3 entro il 2025, rispetto ai dati del 2019, coerente con l\u2019obiettivo di 1,5 \u00b0 C, approvato dall\u2019iniziativa Science Based Targets (SBTi). L\u2019annuncio segue il raggiungimento da parte dell\u2019azienda globale di revisione e consulenza della neutralit\u00e0 al carbonio nel 2020, raggiungendo un obiettivo fissato all\u2019inizio dello scorso anno. EY ha delineato, all\u2019interno del suo piano di sostenibilit\u00e0, sette obbiettivi, tra cui la riduzione delle emissioni dei viaggi d\u2019affari del 35% entro il 2025 rispetto al 2019; la riduzione del consumo complessivo di elettricit\u00e0 negli uffici e l\u2019acquisto di energia da fonti rinnovabili, al 100%, per le necessit\u00e0 di EY, guadagnando cos\u00ec un posto nel gruppo RE100 di organizzazioni influenti impegnate nelle energie rinnovabili, entro il 2025; la sottoscrizione di contratti di fornitura di energia elettrica, tramite accordi virtuali di acquisto (PPA), superiori alle esigenze di EY per fornire le reti nazionali con energia da fonti rinnovabili; fornire ai team EY strumenti che consentono a loro di calcolare e poi lavorare per ridurre la quantit\u00e0 di carbonio emessa durante il loro processo di lavoro. Inoltre \u00e8 previsto l\u2019utilizzo di soluzioni, vicine alla natura, e di tecnologie di riduzione del carbonio per rimuovere dall\u2019atmosfera le quantit\u00e0 di carbonio emesse ogni anno da EY, o compensarle.  La societ\u00e0 di revisione e consulenza punta inoltre a investire in servizi e soluzioni che aiutino i clienti EYa decarbonizzare le loro attivit\u00e0 in modo redditizio e a fornire soluzioni ad altre sfide e opportunit\u00e0 legate alla sostenibilit\u00e0. EY richieder\u00e0 al 75% dei fornitori, in base alla loro capacit\u00e0 di spesa, di fissare degli obiettivi per combattere il cambiamento climatico entro il 2025. Oltre ai propri sforzi nella riduzione delle emissioni, l\u2019azienda ha affermato che sta sviluppando una nuova serie di soluzioni sulle sfide globali della sostenibilit\u00e0 per i suoi clienti\u00a0che mirano ad aiutarli nella realizzazione dei propri sustainable target, con soluzioni incentrate sulla creazione di valore e sulla cattura di opportunit\u00e0 di business che provengono dalla sostenibilit\u00e0 e dal processo di decarbonizzazione. Carmine Di Sibio, Presidente e CEO di EY Global, ha dichiarato: \u201cRiteniamo che la lotta al cambiamento climatico sia un elemento vitale per costruire un mondo lavorativo migliore. Sebbene questa sfida sia unica e diversa per ogni organizzazione, ci ispiriamo a quelli che hanno fissato obiettivi ambiziosi nonostante le difficolt\u00e0 che devono affrontare\u201d. Steve Varley, EY Global Vice Chair \u2013 Sustainability, ha aggiunto: \u201cEY ha fissato queste nuove ambizioni perch\u00e9 \u00e8 sempre pi\u00f9 chiaro che, insieme, dobbiamo fare ancora di pi\u00f9 per scongiurare il disastro che potrebbe arrivare dal cambiamento climatico. Le persone di EY sono orgogliose di aver soddisfatto la nostre ambizioni di diventare carbon neutral nel 2020. Ispirati da loro e da altri che intraprendono passi importanti, noi ci siamo sfidati ad andare oltre, pi\u00f9 velocemente\u201d."}