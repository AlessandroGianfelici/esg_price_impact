{"date": "20210128", "category": "Finanziamenti ESG", "title": "Tod\u2019s, accordo per finanziamento da 500 mln legato ad obiettivi di sostenibilit\u00e0", "text": "Tod\u2019s ha sottoscritto lo scorso 22 gennaio un finanziamento per massimi 500 mln di euro condizionato al raggiungimento di obiettivi di sostenibilit\u00e0. Lo rende noto la Societ\u00e0 nel comunicato stampa pubblicato in occasione del report sui risultati preliminari conseguiti nel quarto trimestre del 2020.Il Sustainability Linked Loan includer\u00e0 un pool di banche coordinato da Intesa Sanpaolo e si articoler\u00e0 in una Term Facility ed una Revolving Credit Facility di pari importo con durata quinquennale. L\u2019 operazione \u00e8 volta a consolidare la struttura finanziaria del Gruppo, minimizzando l\u2019impatto dei rischi legati ai mercati finanziari ed a stimolare il conseguimento di specifici obiettivi ESG."}