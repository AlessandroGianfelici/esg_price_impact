{"date": "20210216", "category": "Finanziamenti sostenibili", "title": "Intesa Sanpaolo, S-Loan da 2,8 mln a Rigoni di Asiago per finanziare la crescita sostenibile", "text": "Intesa Sanpaolo e Rigoni di Asiago hanno finalizzato un\u2019operazione di finanziamento rivolta alla crescita sostenibile dell\u2019azienda dell\u2019Altopiano, da sempre impegnata nella riduzione dell\u2019impatto della produzione sull\u2019ambiente, nella tutela del territorio, nella coltivazione biologica e nel benessere delle persone. Il finanziamento di Intesa Sanpaolo, pari a 2,85 milioni di euro, prevede due obiettivi di miglioramento ESG. Il primo \u00e8 riferito alla quota di clienti e fornitori coinvolti sui temi della sostenibilit\u00e0, che si traduce nell\u2019utilizzo di programmi di promozione della cultura della sostenibilit\u00e0 finalizzati a coinvolgere clienti e fornitori nell\u2019adottare pratiche virtuose in questo ambito. Il secondo riguarda il numero di ore di formazione da dedicare ai propri dipendenti sui temi di sostenibilit\u00e0 sociale e ambientale, ossia l\u2019introduzione di programmi interni per tutti i lavoratori finalizzati a promuovere buone pratiche sia negli ambienti lavorativi sia a casa. Per Intesa Sanpaolo \u00e8 fondamentale promuovere lo sviluppo di una economia sostenibile, favorendo lo sviluppo di tale cultura in particolare nelle PMI, riconoscendo la rilevanza degli investimenti che vengono inquadrati nei tre criteri guida, denominati ESG. In questa ottica \u00e8 stato lanciato un nuovo strumento di finanziamento a medio-lungo termine denominato s-Loan specificatamente disegnato per accompagnare gli sforzi delle imprese nella direzione di una maggiore sostenibilit\u00e0 sotto il profilo ambientale, sociale e di governance di impresa, valorizzando gli investimenti dedicati grazie anche alla individuazione di indicatori di performance ESG condivisi. S-Loan sostiene le esigenze di medio-lungo termine delle PMI, con condizioni dedicate agevolate, grazie alle riduzioni di tasso che saranno riconosciute al raggiungimento degli obiettivi di miglioramento in ambito ESG. Per ogni anno in cui l\u2019impegno sar\u00e0 rispettato sar\u00e0 riconosciuto uno sconto sul finanziamento al fine di premiare i risultati conseguiti. S-Loan \u00e8 un finanziamento che premia i comportamenti virtuosi in ambito sostenibilit\u00e0."}