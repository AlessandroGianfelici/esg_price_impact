{"date": "20210330", "category": "ETF ESG", "title": "Fidelity entra nel mercato obbligazionario con due ETF sostenibili", "text": "La societ\u00e0 di gestione degli investimenti Fidelity International ha lanciato Fidelity Sustainable Global Corporate Bond Multifactor UCITS ETF e Fidelity Sustainable USD EM Bond UCITS ETF. I due ETF a tema ESG a gestione attiva sono i primi fondi negoziati in borsa a reddito fisso offerti dalla societ\u00e0. Fidelity Sustainable Global Corporate Bond Multifactor UCITS ETF mira a fornire un\u2019esposizione rafforzata e sostenibile ai corporate bond globali in cui la selezione dei titoli \u00e8 guidata dal modello proprietario di Fidelity combinato con criteri di sostenibilit\u00e0 integrati. Fidelity Sustainable USD EM Bond UCITS ETF, invece, offre un\u2019esposizione attiva e sostenibile al debito sovrano dei mercati emergenti basate sui rating proprietari sostenibili di Fidelity e sui rating ESG esterni.Secondo Fidelity International, ciascuno dei fondi adotta una strategia focalizzata sulla sostenibilit\u00e0 in base alla quale un minimo di almeno il 70% sar\u00e0 investito in titoli di societ\u00e0 che mantengono caratteristiche sostenibili e sono classificati come articolo 8 ai sensi del Regolamento sull\u2019informativa sulla finanza sostenibile dell\u2019UE. Nick King, Head of ETFs, Fidelity International, ha dichiarato: \u201cSono lieto di espandere la nostra gamma di ETF con il lancio dei nostri primi prodotti negoziati in borsa a reddito fisso. Incorporare i principi di investimento sostenibile \u00e8 diventata la priorit\u00e0 chiave per molti dei nostri clienti a livello globale e ora possiamo offrire l\u2019accesso alle nostre capacit\u00e0 di ricerca proprietaria attraverso classi di attivit\u00e0 in una struttura trasparente ed economica\u201d."}