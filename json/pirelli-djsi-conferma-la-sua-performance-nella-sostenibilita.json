{"date": "20201116", "category": "Dow Jones Sustainability Indices ", "title": "Pirelli, DJSI conferma la sua performance nella sostenibilit\u00e0", "text": "Pirelli si conferma la sua posizione, per il settore Automobiles & Components, negli indici Dow Jones Sustainability, World e Europe. \u00c8 quanto emerge dalla revisione degli indici condotta annualmente da S&P Global, attraverso SAM. Il gruppo della Bicocca ha registrato un punteggio complessivo di 84 punti, contro la media di settore pari a 35. Marco Tronchetti Provera, Vice Presidente Esecutivo e AD di Pirelli, ha commentato:\u00a0\u201cLa conferma della leadership mondiale di Pirelli nell\u2019indice Dow Jones riconosce ancora una volta il valore dell\u2019integrazione della sostenibilit\u00e0 nella strategia di sviluppo della nostra azienda. Il costante impegno nel migliorare gli impatti economici, sociali e ambientali lungo tutta la catena del valore, dalla scelta dei fornitori alla tutela della salute e sicurezza sul luogo di lavoro, dal rispetto per l\u2019ambiente alle performance di sostenibilit\u00e0 dei nuovi prodotti, sono per noi la base imprescindibile di un business model che punta alla creazione di valore per tutti gli Stakeholder.\u201d Manjit Jus, Global Head of ESG Research and Data di S&P Global, ha dichiarato:\u00a0\u201cCi congratuliamo con Pirelli per il risultato ottenuto negli indici Dow Jones Sustainability World e Europe. Distinguersi nel DJSI significa essere un leader di sostenibilit\u00e0 nel proprio comparto. Con un numero record di aziende che hanno partecipato alla valutazione della sostenibilit\u00e0 aziendale 2020 e regole ancor pi\u00f9 stringenti per esservi inclusi, il riconoscimento \u00e8 un elemento di distinzione dell\u2019azienda e premia il suo continuo impegno nei confronti delle persone e del pianeta\u201d."}