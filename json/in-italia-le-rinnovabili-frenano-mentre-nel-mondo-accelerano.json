{"date": "20210519", "category": "Elettricit\u00e0 Futura", "title": "In Italia le rinnovabili frenano mentre nel mondo accelerano", "text": "Quella delle rinnovabili \u00e8 stata l\u2019unica fonte di energia che ha registrato un aumento della domanda nel 2020 nonostante la pandemia. Nel 2020, la nuova capacit\u00e0 incrementale di rinnovabile \u00e8 aumentata a livello globale del 45% raggiungendo i quasi 280 GW, il pi\u00f9 alto incremento su base annuale dal 1999. Le aggiunte di capacit\u00e0 eccezionalmente elevate diventeranno \u201cla nuova normalit\u00e0\u201d nel 2021 e nel 2022, con le energie rinnovabili che rappresenteranno il 90% della nuova espansione della capacit\u00e0 energetica a livello globale. L\u2019Italia non \u00e8 per\u00f2 stato un attore rilevante di questo trend ma anzi ha registrato una controtendenza: la variazione della nuova capacit\u00e0 rinnovabili nel 2020 rispetto a quella del 2019 ha subito una contrazione del 35%. Sono stati installati nel 2020 785 MW di nuova capacit\u00e0 rinnovabile mentre nel 2019 hanno raggiunto i 1.212 MW. In quest\u2019ottica\u00a0Elettricit\u00e0 Futura, la principale associazione del mondo elettrico italiano, ha presentato alcune proposte alla\u00a0X Commissione della Camera dei Deputati\u00a0per promuovere lo sviluppo delle fonti rinnovabili e dell\u2019idrogeno verde e raggiungere il Green Deal. L\u2019Associazione si \u00e8 focalizzata sulle politiche di sviluppo che contribuiranno allo sviluppo delle fonti rinnovabili la cui capacit\u00e0 dovr\u00e0 raddoppiare passando dagli attuali\u00a066 GW ai 125 GW entro il 2030\u00a0per poter essere in linea con il target di decarbonizzazione.\u00a0 Tra le misure discusse l\u2019ammissione anche agli impianti fotovoltaici su aree agricole improduttive e abbandonate alle\u00a0aste FER, un\u2019applicazione web attraverso la quale \u00e8 possibile gestire le richieste di incentivazione degli impianti di fonti rinnovabili al Gestore dei Servizi Energitici, la semplificazione dei procedimenti per\u00a0interventi di repowering e revamping\u00a0degli impianti di produzione e per gli impianti di accumulo.\u00a0 Per quanto riguarda\u00a0l\u2019idrogeno,\u00a0Elettricit\u00e0 Futura ritiene che sia quello verde (prodotto con energia da FER, il pi\u00f9 possibile in Italia), la tipologia di idrogeno che contribuir\u00e0 a\u00a0decarbonizzare\u00a0le applicazioni che pi\u00f9 necessitano di un complemento all\u2019elettrificazione diretta (settori hard-to abate come raffinerie e acciaierie e hard-to-electrify come trasporti pesanti) e in prossimit\u00e0 dei centri di consumo dello stesso."}