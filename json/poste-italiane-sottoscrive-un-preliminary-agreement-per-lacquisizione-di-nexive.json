{"date": "20201116", "category": "Acquisizioni", "title": "Poste Italiane sottoscrive un preliminary agreement per l\u2019acquisizione di Nexive", "text": "Poste Italiane ha annunciato la sottoscrizione di un accordo preliminare con la societ\u00e0\u00a0olandese\u00a0\u00a0PostNL e la societ\u00e0\u00a0tedesca Mutares Holding per l\u2019acquisto da parte di Poste Italiane dell\u2019intero capitale sociale di Nexive.\u00a0 Nexive \u00e8 un operatore postale attivo in Italia con una quota di mercato di circa il 12% nella corrispondenza, pari a circa 350 milioni di volumi annui e una quota di mercato dell\u20191% circa nei pacchi, pari a circa 8 milioni di pezzi consegnati nel 2019.\u00a0 Nel 2019 Nexive ha registrato un fatturato proforma di circa 200 milioni e occupa 1.300 dipendenti e oltre 5.000 addetti delle societ\u00e0 partner esterne.  L\u2019acquisizione permetterebbe a Poste Italiane di sfruttare potenziali economie di scala derivanti dal consolidamento delle attivit\u00e0\u00a0di Nexive, migliorando il livello di servizio per i clienti di entrambe le aziende.\u00a0 Nell\u2019ambito dell\u2019operazione, l\u2019enterprise value di Nexive \u00e8 stato concordato tra le parti pari a 60 milioni di mentre il prezzo finale di acquisto sar\u00e0 determinato a valle del processo di due diligence.  I termini e le condizioni finali dell\u2019accordo saranno resi noti al pubblico non appena definiti. Previa realizzazione delle relative condizioni, il closing\u00a0\u00e8\u00a0previsto entro Gennaio 2021.\u00a0"}