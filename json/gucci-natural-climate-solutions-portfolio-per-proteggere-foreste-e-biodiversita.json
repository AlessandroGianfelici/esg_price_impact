{"date": "20210129", "category": "Moda e crisi climatica", "title": "Gucci, Natural Climate Solutions Portfolio per proteggere foreste e biodiversit\u00e0", "text": "Il green sempre pi\u00f9 di moda. Oltre alle misure di carbon neutrality gi\u00e0 in atto dal 2018, il nuovo Natural Climate Solutions Portfolio di Gucci delinea iniziative per proteggere le foreste e la biodiversit\u00e0, salvaguardare e ripristinare le mangrovie dalla deforestazione, investire nell\u2019agricoltura rigenerativa all\u2019interno della catena di fornitura della maison e incentivare gli agricoltori a passare a pratiche rigenerative pi\u00f9 in generale attraverso il carbon farming (lett. sequestro di carbonio nel suolo). \u201cVogliamo essere parte della soluzione per la natura e il clima, integrando pratiche e sistemi che trasformeranno la natura da vittima del clima ad attore per cambiare il clima, che in ultima analisi determiner\u00e0 il futuro del nostro pianeta\u201d, ha dichiarato Marco Bizzarri, Presidente e CEO di Gucci. Come parte di uno sforzo pi\u00f9 ampio per contribuire a invertire il ruolo della moda nella crisi climatica e della biodiversit\u00e0 in corso, Gucci ha pubblicato la sua ultima lista di azioni per il clima.  Da quando si \u00e8 impegnata a tradurre le emissioni residue totali di gas serra della Maison ogni anno in conservazione della natura, Gucci ha investito in diversi progetti REDD+ (Reducing Emissions from Deforestation and Forest Degradation) che proteggono ecosistemi cruciali. Per le emissioni residue di Gucci nel 2019 questo investimento si \u00e8 concentrato sul progetto REDD+ di Chyulu Hills in Kenya con Conservational International e sul progetto REDD+ di Kariba in Zimbabwe con South Pole, pari alla protezione di circa 1.195.000 ettari di importanti foreste e biodiversit\u00e0. Inoltre la maison ha investito nel progetto REDD+ Muskitia Blue Carbon in Honduras attraverso il partner South Pole e sta ripristinando e proteggendo le mangrovie, che immagazzinano fino a dieci volte pi\u00f9 carbonio delle foreste terrestri mature. Come primo passo di una strategia pi\u00f9 ampia e a lungo termine per l\u2019agricoltura rigenerativa, la Maison sta identificando e incrementando i progetti di agricoltura rigenerativa nelle sue regioni di approvvigionamento, con l\u2019obiettivo di ottenere materie prime rigenerative per le sue collezioni. Andando anche oltre la propria catena di approvvigionamento, Gucci sta anche incentivando gli agricoltori a passare all\u2019agricoltura rigenerativa attraverso il \u2018carbon farming\u2019. Qui Gucci sta finanziando progetti rigenerativi per la lana e la pelle a livello globale, con il partner Native. In Patagonia, Gucci sta sostenendo i coltivatori di lana a convertirsi al pascolo rigenerativo, che promuove la salute del suolo e la qualit\u00e0 dell\u2019acqua, aumenta la biodiversit\u00e0, adotta le migliori pratiche per il benessere degli animali e sequestra l\u2019anidride carbonica."}