{"date": "20210326", "category": "Decarbonizzazione", "title": "Saipem, ha sviluppato strumenti innovativi per calcolare le emissioni Scope 1,2 e 3", "text": "Saipem ha sviluppato due metodologie innovative per calcolare le emissioni scope 1 e scope 2 ma anche scope 3 per contribuire alla decarbonizzazione. I dettagli di come funzionano questi strumenti sono stati presentati durante il Sustainability Week, evento appena concluso organizzato della rivista The Economist, dedicato alla sostenibilit\u00e0. La sessione di Saipem \u00e8 stata dedicata ad illustrare il percorso dell\u2019azienda verso la decarbonizzazione dei propri asset e delle proprie operazioni, ovvero quelle generate maggiormente dalle fasi di progetto legate alla costruzione, fabbricazione, installazione, nonch\u00e9 dal procurement. Chiara Petrella, Group environment manager, e Claudia Attanasio, E&C onshore environment e social manager, hanno illustrato in che modo Saipem pu\u00f2 contribuire alla decarbonizzazione identificando, stimando e riducendo le emissioni di Scope 3 di Gas ad Effetto Serra (GHG), ovvero le emissioni indirette legate alle attivit\u00e0 della value chain dell\u2019azienda. In particolare, sono stati descritti 2 strumenti in due case study diversi: la metodologia generale per la stima delle emissioni atmosferiche di Saipem e il tool GHG supplier model.\u00a0 Nel primo case study Saipem ha descritto la sua metodologia generale di stima delle emissioni di gas a effetto serra (di Scope 1, Scopo 2 e Scopo 3), descrivendo le ragioni che la rendono affidabile, robusta e tracciabile. Per quanto riguarda le emissioni di Scopo 3, in particolare, la metodologia \u00e8 un primo step per identificare macroaree di intervento su cui adottare misure di riduzione efficaci.\u00a0Sono stati presentati i risultati medi dell\u2019applicazione della metodologia, con focus sulle emissioni di Scopo 3, dalla cui analisi emerge che la quota maggiore di tali emissioni \u00e8 imputabile alle attivit\u00e0 legate alla supply chain. Questa evidenza ha portato allo sviluppo di un tool specifico, descritto nel secondo case study, che permetta la stima delle emissioni di gas serra lungo tutta la supply chain dalle materie prime fino alla consegna presso la destinazione finale.  Il tool pu\u00f2 essere utilizzato in fase di design di un progetto per stimare il variare delle emissioni di scopo 3 da supply chain sulla base di scelte progettuali, o in fase di acquisto di un prodotto per confrontare due o pi\u00f9 fornitori sulla base delle loro emissioni. Attualmente il modello \u00e8 in fase di test, per verificarne la funzionalit\u00e0 e l\u2019idoneit\u00e0 all\u2019utilizzo nei nostri processi di gestione dei fornitori. Uno step immediatamente futuro sar\u00e0 quello di integrare le procedure dell\u2019intero Gruppo Saipem."}