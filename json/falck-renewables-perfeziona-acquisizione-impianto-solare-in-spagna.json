{"date": "20210420", "category": "Impianti energia solare", "title": "Falck Renewables perfeziona acquisizione impianto solare in Spagna", "text": "Falck Renewables ha perfezionato l\u2019acquisizione del 100% del capitale sociale di Desafio Solar SLU, titolare di un impianto solare operativo in Spagna. La firma del contratto di acquisto (Share Purchase Agreement) con Caicos Directorship, S.L., societ\u00e0 di propriet\u00e0 di Fund IV, gestito da Everwood Capital SGEIC S.A., \u00e8 stata annunciata in data 29 marzo 2021. L\u2019operazione ha previsto il pagamento di un prezzo di circa 22 milioni, pi\u00f9 l\u2019assunzione del debito residuo di progetto. L\u2019impianto solare (49,88 MW), situato nel comune di Escatr\u00f3n, nella regione Aragona, \u00e8 in esercizio da giugno 2020. Si stima che la produzione annuale di elettricit\u00e0 sia pari a circa 88,7 GWh. L\u2019impianto \u00e8 titolare di un Power Purchase Agreement (PPA) che copre circa il 70% dell\u2019energia prodotta."}