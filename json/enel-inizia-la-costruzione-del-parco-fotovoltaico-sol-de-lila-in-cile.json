{"date": "20201117", "category": "Fotovoltaico", "title": "Enel, inizia la costruzione del parco fotovoltaico Sol de Lila in Cile", "text": "Enel Green Power Chile ha avviato la costruzione del nuovo parco fotovoltaico Sol de Lila, nel deserto di Atacama, nella regione di Antofagasta. Questo nuovo impianto solare avr\u00e0 una capacit\u00e0 installata di 163 MW e il suo avvio \u00e8 previsto per luglio 2021. Il nuovo parco fotovoltaico prevede un investimento di circa 130 milioni di dollari e ha una capacit\u00e0 installata di 163 MW. Situato nel deserto di Atacama, il progetto, in costruzione, utilizza una tecnologia, all\u2019avanguardia, fotovoltaica bifacciale, che consente una maggiore efficienza nella cattura della radiazione solare.\u00a0 James Lee Stancampiano, CEO di Enel Green Power Chile, ha dichiarato: \u201cCon la costruzione della centrale di Sol de Lila, continuiamo ad avanzare nel nostro piano di crescita verso una matrice energetica basata sulle energie rinnovabili, promuovendo cos\u00ec una transizione energetica giusta per il Cile. In questi tempi difficili, le energie rinnovabili sono un motore importante per riattivare l\u2019intero sistema economico attraverso la creazione di posti di lavoro. Il nostro impegno \u00e8 sviluppare e realizzare questo impianto, come tutti gli altri gi\u00e0 in costruzione, nel massimo rispetto dell\u2019ambiente e delle comunit\u00e0 vicine\u201d. Sol de Lila disporr\u00e0 di 407.400 pannelli fotovoltaici monocristallini bifacciali, tecnologia all\u2019avanguardia, che consentono una maggiore efficienza nella cattura della radiazione solare. Il nuovo parco, che \u00e8 previsto di entrare in funzione nel luglio 2021, generer\u00e0 499,7 GWh all\u2019anno, evitando l\u2019emissione in atmosfera di oltre 372.000 tonnellate di CO2, contribuendo cos\u00ec alla diminuzione dei gas serra. Per la realizzazione di questo impianto, come in tutti i suoi progetti in fase di costruzione, Enel Green Power Chile ha implementato rigorosi protocolli di sicurezza per mitigare tutti i rischi legati alla pandemia Covid-19, in corso, tutelando cos\u00ec i quasi 450 lavoratori che faranno i lavori. Le misure includono l\u2019uso obbligatorio e permanente di dispositivi di protezione individuale. Il parco fotovoltaico Sol de Lila fa parte di un portafoglio di progetti rinnovabili che mira ad aggiungere 2 GW di capacit\u00e0 installata entro il 2022, pi\u00f9 della met\u00e0 dei quali \u00e8 gi\u00e0 in costruzione. Enel Green Power Chile \u00e8 una controllata di Enel Chile e leader nel mercato delle energie rinnovabili del paese con un portafoglio diversificato che include energia eolica, con 641 MW, solare, con 492 MW, idroelettrica, con 92 MW, e geotermica, con 41 MW."}