{"date": "20210210", "category": "Nomine ESG", "title": "Fong Yee Chan, nuova direttrice dell\u2019area ESG per Vanguard", "text": "Vanguard ha comunicato la nomina di Fong Yee Chan nel ruolo di Head of ESG Strategy per il Regno Unito e l\u2019Europa. In questo ruolo di nuova costituzione, Chan sar\u00e0 responsabile dell\u2019evoluzione dell\u2019approccio ESG di Vanguard in Europa per garantire che soddisfi le esigenze a lungo termine dei propri clienti. Chan ha oltre dieci anni di esperienza nel settore in cui prima ha ricoperto il ruolo di direttore ESG di eFront, guidando le soluzioni di private equity ESG della societ\u00e0 e poi \u00e8 stata responsabile del team Sustainable Investment Products di FTSE Russell, occupandosi della strategia sugli ETF sostenibili per l\u2019area EMEA. Sean Hagerty, Head of Vanguard, Europe, ha commentato: \u201cIl panorama ESG \u00e8 in rapida evoluzione con una nuova regolamentazione, un\u2019offerta di soluzioni in continuo sviluppo e diverse visioni sul modo migliore di approcciare questo ambito di investimento. Sono lieto dell\u2019ingresso di Fong Yee in Vanguard. La sua profonda esperienza nell\u2019ambito ESG contribuir\u00e0 ad accelerare i nostri sforzi nell\u2019informare gli investitori in merito alla nostra visione sulle tematiche ESG, individuando sempre nuove modalit\u00e0 per fornire valore agli investitori.\u201d"}