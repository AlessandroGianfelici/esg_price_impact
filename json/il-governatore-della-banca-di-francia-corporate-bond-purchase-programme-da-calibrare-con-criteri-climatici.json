{"date": "20210212", "category": "Banche centrali", "title": "Il Governatore della Banca di Francia: \u201ccorporate bond purchase programme\u201d da calibrare con criteri climatici", "text": "La Banca di Francia ha organizzato la 5\u00b0edizione \u201cClimate Change and Sustainable Finance\u201d, insieme a Option France. Fran\u00e7ois Villeroy de Galhau, il Governatore della Banca Centrale francese, ha presentato il piano dell\u2019istituzione da lui preseduta per combattere il climate change in collaborazione con la BCE e i altri membri dell\u2019Eurosistema.  Il programma di Villeroy \u00e8 organizzato in tre punti, prevedere gli effetti della climate change, aumentare la disclosure, ridurre l\u2019impatto partendo dal programma comune, della BCE, \u201ccorporate bond purchase programmes\u201d. Partendo dal terzo intervento, Villeroy ha affermato: \u201cNoi siamo obbligati ad acquistare attivit\u00e0 al prezzo di mercato ma credo sia possibile e auspicabile ricalibrare i limiti di acquisto per azienda, basandosi sui criteri climatici. Ad esempio, l\u2019Eurosistema potrebbe limitare i suoi acquisti di titoli da emittenti la cui performance climatica non \u00e8 compatibile con l\u2019accordo di Parigi. Al contrario, i titoli emessi da societ\u00e0 \u201callineate\u201d potrebbero essere acquistati in quantit\u00e0 maggiori. Questo approccio, applicabile a tutte le societ\u00e0 e al nostro programma di acquisto del settore aziendale, sarebbe pi\u00f9 completo di un QE verde, il cui impatto quantitativo sarebbe inferiore perch\u00e9 sarebbe mirato solo alle obbligazioni verdi\u201d.\u00a0 Il Governatore continua: \u201cAdesso sappiamo come calcolare gli indicatori climatici per oltre il 90%, circa 2,4 trilioni di euro, delle obbligazioni corporate ammissibili all\u2019Eurosistema. Sappiamo come farlo anche per i prestiti bancari dei maggiori debitori, che sono anche i pi\u00f9 importanti in termini climatici. Il secondo passo sarebbe quello di estendere la strategia di decarbonizzazione ai titoli emessi dalle istituzioni finanziarie. Per raggiungere questo obiettivo, le banche dovranno essere in grado di valutare le proprie emissioni indirette, generate dalle attivit\u00e0 che finanziano\u201d. Il rischio climatico viene considerato un rischio finanziario non sufficientemente misurato dai mercati. In quest\u2019ottica serve adottare modelli di previsioni a lungo termine. Il Governatore della Banca di Francia afferma: \u201cDovremo inoltre esaminare ulteriormente l\u2019impatto del settore energetico sulle dinamiche economiche, in particolare sul commercio internazionale o sulla valutazione di alcune attivit\u00e0 finanziarie. Al di l\u00e0 dell\u2019orizzonte di politica monetaria, \u00e8 importante valutare l\u2019impatto del rischio climatico sulla crescita potenziale e le sue conseguenze sullo spazio politico della banca centrale per raggiungere il suo obiettivo principale. Mi riferisco in particolare agli effetti a lungo termine di eventi climatici estremi pi\u00f9 frequenti e pi\u00f9 gravi sull\u2019accumulazione di capitali, sul mercato del lavoro e sui flussi migratori\u201d. Un altro punto cruciale \u00e8 la trasparenza, Villeroy ha commentato: \u201cIl requisito di trasparenza va di pari passo con la richiesta di un quadro normativo armonizzato. Lo ripeto, e mi dispiace dire che n\u00e9 in Europa, nemmeno in Francia, siamo oggi in grado di confrontare \u2013 e quindi di valutare correttamente \u2013 i dati eterogenei pubblicati da istituzioni finanziarie e dalle societ\u00e0. Da questo punto di vista, la standardizzazione dei dati e il progetto di direttiva sulle relazioni non finanziarie \u2013 che sar\u00e0 discussa quest\u2019anno e la cui adozione, si spera, avvenga il prossimo anno, sotto la presidenza francese, sar\u00e0 la battaglia da combattere nel 2021. E sarebbe inaccettabile, in un momento in cui i progressi sul cambiamento climatico si stanno muovendo nella giusta direzione e l\u2019Europa ha vinto il primo round nella lotta al cambiamento climatico, per l\u2019Europa perdere il secondo round, cio\u00e8 quello di misurare questi valori utilizzando standard e dati pubblicati\u201d."}