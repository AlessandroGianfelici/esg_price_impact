{"date": "20210415", "category": "Rendicontazione ambientale", "title": "Nuova Zelanda, pronta la legge sulla rendicontazione ambientale del settore finanziario", "text": "La Nuova Zelanda sta per diventare il primo paese al mondo a introdurre una legge che impone al settore finanziario di rilevare l\u2019impatto ambientale della propria attivit\u00e0 e spiegare il processo di gestione dei rischi e delle opportunit\u00e0 legato al clima. Il disegno di legge \u00e8 stato presentato al Parlamento e ricever\u00e0 la sua prima lettura questa settimana. Un primo elemento fondamentale della proposta \u00e8 l\u2019introduzione di informazioni obbligatorie relative al clima per la maggior parte degli emittenti quotati, insieme a grandi banche, alle assicurazioni e ai gestori. Inoltre viene richiesto che le divulgazioni siano effettuate in conformit\u00e0 con gli standard climatici che saranno emanati dall\u2019External Reporting Board (XRB). Il disegno di legge prevede che l\u2019autorit\u00e0 dei Mercati Finanziari sia la responsabile del monitoraggio. XRB pubblicher\u00e0 materiale orientativo sulla rendicontazione ambientale, sociale e di governance e altri aspetti pi\u00f9 ampi sulla rendicontazione non finanziaria."}