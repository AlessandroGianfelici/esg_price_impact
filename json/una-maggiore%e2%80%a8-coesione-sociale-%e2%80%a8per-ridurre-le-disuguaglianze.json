{"date": "20200925", "category": "Approfondimenti", "title": "Intesa Sanpaolo: un piano di sviluppo che punta su una maggiore coesione sociale per ridurre le disuguaglianze", "text": "Il numero di famiglie che si trovano in condizioni di povert\u00e0 assoluta negli ultimi anni \u00e8 cresciuto in maniera significativa e oggi in Italia sono 1,8 milioni, per un totale complessivo di 5 milioni di individui, con un\u2019incidenza pari al 7,0%; negli ultimi 10 anni la diffusione di povert\u00e0 assoluta \u00e8 raddoppiata a livello familiare (passando da 3,5 a 6,9 famiglie su 100) ed \u00e8 quasi triplicata a livello individuale (passando da 3 residenti su 100 nel 2007 a 8,4 residenti su 100 nel 2017), mentre tra i bambini e i giovani in minore et\u00e0 (da 0 a 17 anni) \u00e8 aumentata di 4 volte tra il 2007 e il 2017. In particolare, i minori in povert\u00e0 assoluta rappresentano il 12,6% della popolazione, con un\u2019incidenza che va dal 10,1% nel Centro fino al 15,7% nel Mezzogiorno.\u00a0 La dimensione del fenomeno \u00e8 alla base dell\u2019impegno di Intesa Sanpaolo per promuovere maggiore coesione sociale e ridurre le disuguaglianze. I risultati economici della Banca e la sua solidit\u00e0 rappresentano il presupposto di fondo per un programma strutturale di attivit\u00e0 a favore di chi \u00e8 in posizione di svantaggio e fatica a raggiungere quella soglia minima di benessere e dignit\u00e0 che dovrebbe spettare a tutti.\u00a0 Intesa Sanpaolo ha deciso di porre al centro del Piano di Impresa 2018-2021 specifici obiettivi, concreti e misurabili, anche attraverso il sostegno a enti e associazioni caritative. Il perseguimento dell\u2019obiettivo filantropico \u00e8 quello che pi\u00f9 di ogni altro d\u00e0 un significato all\u2019operare quotidiano del Gruppo per rafforzare il ruolo di motore dello sviluppo sostenibile e inclusivo nel Paese.\u00a0 Nel 2018 la Banca ha destinato 62 milioni di euro alla crescita della comunit\u00e0, una cifra che la porta ad essere uno dei primi operatori in ambito sociale in Italia. Si tratta di un grande progetto per riequilibrare situazioni di difficolt\u00e0 in collaborazione con accreditate organizzazioni non profit, pubbliche amministrazioni e aziende clienti della Banca.\u00a0 Un sostegno diretto alle fasce pi\u00f9 deboli della popolazione Per distribuire pasti caldi (8,7 milioni distribuiti dal Gruppo dal 2018 a fine 2019) e posti letto (519 mila assegnati dal Gruppo dal 2018 a fine 2019) sono stati stretti accordi con Fondazione Banco Alimentare, Associazione Italiana contro le leucemie-linfomi e mieloma (Milano e provincia), Dynamo Camp, VIDAS, Fondazione TOG, Associazione Diakonia, City Angels Lombardia. L\u2019accordo con Fondazione Banco Farmaceutico Onlus ha permesso di raccogliere e distribuire 131 mila farmaci dal 2018 a fine 2019. Il Progetto Golden Links, in collaborazione con Caritas Italiana e Comitato Promotore SNodi, ha promosso la partnership con le aziende Calzedonia, Scarpe & Scarpe, Camomilla Italia e Primadonna consentendo di fornire a persone e famiglie 103 mila indumenti dal 2018 a fine 2019.\u00a0 For funding, la piattaforma online di raccolta fondi di Intesa Sanpaolo finalizzata a sostenere progetti di solidariet\u00e0 sociale promossi da organizzazioni non profit, ha registrato 25 mila donazioni per 170 iniziative. Una particolare attenzione \u00e8 stata rivolta all\u2019infanzia attraverso collaborazioni e progetti sul territorio.\u00a0 Tra i pi\u00f9 significativi:\u00a0  Un\u2019attenzione all\u2019infanzia e al diritto allo studio Il Fondo di Beneficenza in capo alla Presidenza sostiene realt\u00e0 impegnate nel contrasto alla povert\u00e0 educativa e alla dispersione scolastica, in particolare nelle periferie. Nel 2019 il Fondo di Beneficenza, attraverso il quale la Banca destina una quota degli utili alla filantropia e al sostegno di progetti di solidariet\u00e0, utilit\u00e0 sociale e valore della persona, ha erogato 13,5 milioni di euro.\u00a0  La Fondazione Intesa Sanpaolo Onlus opera in ambito filantropico e, secondo la sua vocazione statutaria, destina le proprie erogazioni \u2013 oltre che ai dipendenti in difficolt\u00e0 e per il diritto allo studio \u2013 anche al sostegno di mense sociali e dormitori.\u00a0 Interventi per le persone colpite da calamit\u00e0 e disastri naturali L\u2019impegno di Intesa Sanpaolo nel contrasto alle situazioni di disagio e difficolt\u00e0 si \u00e8 esteso anche alle comunit\u00e0 e alle persone colpite da calamit\u00e0 naturali ed emergenze. In particolare \u00e8 rivolto a:\u00a0 \u2022 famiglie colpite da terremoti e altri disastri naturali, attraverso moratorie di mutui su immobili colpiti (0,8 miliardi di euro a fine novembre 2019) e finanziamenti agevolati (circa 130 milioni di euro concessi a fine novembre 2019 e circa 330 milioni di euro dal 2018);\u00a0 \u2022 famiglie/imprese colpite dal crollo del ponte di Genova, per le quali si \u00e8 messo in campo un plafond di 4,5 milioni di euro per la remissione unilaterale dei mutui prima casa degli immobili dichiarati inagibili (0,5 milioni di euro gi\u00e0 rimessi); plafond di 50 milioni di euro per la ricostruzione (4,6 milioni di euro concessi); sottoscrizione Polizza Vicino a Te per i minori che hanno perso uno o entrambi i genitori;\u00a0 \u2022 dipendenti della societ\u00e0 ex ILVA e fornitori che sono clienti della Banca, per i quali \u00e8 stata prevista la possibilit\u00e0 di sospensione delle rate di mutui e prestiti personali per un periodo fino a 12 mesi;\u00a0 \u2022 famiglie/imprese colpite dall\u2019emergenza maltempo nella citt\u00e0 di Venezia, provincia e litorale per le quali \u00e8 stato stanziato un plafond di 100 milioni di euro e prevista la possibilit\u00e0 di richiedere la sospensione per 12 mesi delle rate dei finanziamenti.\u00a0 "}