{"date": "20200925", "category": "Environmental", "title": "Google crea un software per consumare solo energia pulita", "text": "Google ha annunciato il lancio di una nuova tecnologia che permette di raggiungere l\u2019obiettivo di consumare realmente zero energia da fonti di carbone. Si tratta di una nuova piattaforma informatica che permette di regolare l\u2019attivit\u00e0 dei diversi centri dati per sintonizzare i maggiori consumi alla reale disponibilit\u00e0 di energia prodotta da fonti rinnovabili, quando pi\u00f9 soffia il vento o brilla il sole. I processi informatici dei centri dati che Google possiede per tutti gli Stati Uniti richiedono un enorme consumo di energia elettrica per potere funzionare. In generale i Data center consumano il 3% di tutta l\u2019energia prodotta in un anno negli Usa e la loro domanda \u00e8 prevista in netta crescita.L\u2019annuncio della nuova tecnologia \u00e8 stato effettuato il 22 aprile, Giorno della Terra, da Ana Radovanovic a guida del programma Carbon-Intelligent Computing di Google, azienda che \u00e8 gi\u00e0 carbon neutral dal 2007. Il nuovo software, che non ha richiesto nessun investimento aggiuntivo in infrastrutture n\u00e9 ha ridotto l\u2019efficienza operativa, ha permesso di fare un nuovo passo in avanti.In sostanza il programma permette di svolgere alcune funzioni non urgenti, come l\u2019aggiunta di nuovi filtri a Google foto o l\u2019inserimento di un nuovo vocabolo su Google Translate nei momenti in cui c\u2019\u00e8 maggiore offerta di energia rinnovabile. Le previsioni sulla produzione di energia sono fornite dallo specialista in dati energetici Tomorrow, mentre Google elabora le previsioni sui propri consumi."}