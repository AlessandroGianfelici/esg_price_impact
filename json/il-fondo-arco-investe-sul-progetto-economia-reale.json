{"date": "20201126", "category": "Investimenti per 24 milioni nelle PMI ", "title": "Il Fondo Arco investe sul Progetto Economia Reale", "text": "A fronte dell\u2019offerta del Fondo Italiano d\u2019Investimento di raccogliere investimenti per il \u201cProgetto Economia Reale\u201d, il Fondo ARCO, allocher\u00e0 il 2% del patrimonio dei comparti Bilanciato Prudente e Bilanciato Dinamico nel FoF Private Debt Italia e il 2% nel FoF Private Equity. Pertanto, per il momento, l\u2019investimento complessivo sar\u00e0 pari a circa 24milioni di euro, il 2% in Private debt per 12 milioni di euro e il 2% in Private Equity per 12 milioni di euro.  Il Fondo Arco gestisce la previdenza complementare dei lavoratori dei settori Legno, mobile, arredamento e Boschivi/forestali, e ha un patrimonio in gestione di 663,7 milioni.. Gli investimenti saranno indirizzati ad aziende di piccole e medie dimensioni operanti in Italia con ricavi ricorrenti, con flussi di cassa stabili, con solide prospettive di crescita che presentino buone prospettive di sviluppo a livello nazionale e internazionale, che applicano i principi di finanza responsabile ESG alle proprie attivit\u00e0 e che abbiano rapporti regolari con i Fondi Pensione e che rispettino le normative relative alla sicurezza del lavoro.\u00a0 Il\u00a0\u201cProgetto Economia Reale\u201dha portato alla creazione di una piattaforma d\u2019investimento che comprende un Fondo di Fondi di Private Debt e uno di Private Equity, ed \u00e8 in fase di valutazione la realizzazione di un\u2019ulteriore Fondo dedicato alle\u00a0Infrastrutture.\u00a0Questi strumenti sono dedicati ai fondi pensione italiani e alla Cassa Depositi e Prestiti S.p.A. e gestiti dal Fondo Italiano di Investimento SGR, e permetteranno ai Fondi Pensione interessati di investire nell\u2019economia reale italiana a supporto della crescita.\u00a0 Il Cda di ARCO, il 17/11/2020, ha deliberato all\u2019unanimit\u00e0 gli investimenti previsti nell\u2019ambito di questo Progetto. A regime il peso dei fondi del \u201cProgetto Economia Reale\u201d sar\u00e0 pari al 5% del patrimonio dei comparti Bilanciato Prudente e Bilanciato Dinamico, come gi\u00e0 indicato nel \u201cDocumento sulla Politica di Investimento\u201d del 2018.\u00a0"}