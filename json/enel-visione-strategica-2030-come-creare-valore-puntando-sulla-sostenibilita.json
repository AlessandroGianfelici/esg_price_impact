{"date": "20210219", "category": "Vision 2030", "title": "Enel, visione strategica 2030 come creare valore puntando sulla sostenibilit\u00e0", "text": "Enel ha presentato la sua visione strategica per il prossimo decennio. Durante il ciclo di incontri MeetEnel, si \u00e8 parlato delle opportunit\u00e0 che il mercato delle rinnovabili, in particolare, e quello delle soluzioni sostenibili, in generale, presenter\u00e0 al gruppo Enel. All\u2019incontro dal titolo \u201cEnel\u2019s 2030 strategic vision: a decade of opportunities\u201d, condotto da Mariangela Pira, hanno partecipato Alberto De Paoli, Cfo di Enel, Marisa Parmigiani, Presidente di CSR Manager Network, e Giulio Baratta, Head of Dcm Corporates Emea di Bnp Paribas. \u201cOggi, quando diciamo sostenibilit\u00e0 uguale valore, lo facciamo con numeri alla mano- ha esordito De Paoli\u2013 nel 2015 la capitalizzazione di mercato di circa 35 miliardi di euro, cinque anni dopo siamo vicini ai 90, e siamo la seconda azienda al mondo nel settore delle utility per market cap. Inoltre serviamo a 250 milioni di persone in tutto il mondo. E nel frattempo il costo delle rinnovabili \u00e8 sceso a poco pi\u00f9 della met\u00e0 delle energie da fonti fossili\u201d.\u00a0 Per il prossimo triennio, il piano industriale di Enel prevede 28,7 miliardi di investimenti di cui 14,4 miliardi di euro finalizzati alla decarbonizzazione e quindi, quasi tutti nello sviluppo del portafoglio di energie pulite, il che porter\u00e0 la percentuale di rinnovabili sulla capacit\u00e0 totale installata dall\u2019attuale 50% a oltre il 60%. Per il 2030, inoltre, l\u2019obiettivo \u00e8 di arrivare a ridurre le emissioni di CO2 prodotte dalle attivit\u00e0 del Gruppo del 70% rispetto al 2017, in linea con gli obiettivi degli accordi di Parigi. Per De Paoli un altro passo fondamentale verso lo sviluppo sostenibile \u00e8 stata l\u2019emissione dei primi corporate bond legati agli SDG avvenuta lo scorso anno: \u201cUno strumento innovativo che risulta credibile e funziona solo se alla base c\u2019\u00e8 un\u2019integrazione completa della sostenibilit\u00e0 in tutto il modello di business dell\u2019azienda, il che \u2013 ormai \u00e8 un dato di fatto \u2013 contribuisce ad abbassare il profilo di rischio dell\u2019azienda stessa\u201d.\u00a0 Senza la finanza, secondo De Paoli, \u201cnon potremmo mettere in atto i nostri piani\u201d, e la finanza ha ormai compreso molto bene che la sostenibilit\u00e0 non \u00e8 filantropia: \u00e8 un buon affare. Lo ha dimostrato chiaramente il successo dei quasi 4 miliardi di euro di bond SDG emessi fra settembre e ottobre dello scorso anno, per i quali la domanda \u00e8 stata quasi quattro volte superiore all\u2019offerta, e che hanno gi\u00e0 assicurato al nostro Gruppo un risparmio di 15 punti base rispetto al costo del debito dei bond tradizionali. Tanto che per Enel \u00e8 in previsione un aumento degli strumenti finanziari legati alla sostenibilit\u00e0 dall\u2019attuale 22% del debito totale lordo fino al 43% nel 2022, e al 77% nel 2030. Parmigiani ha messo in luce l\u2019importanza del stakeholders capitalism, questo nuovo approccio verso il modo di fare business, e ha sottolineato: \u201cParlare di questo nuovo approccio, significa ridefinire il concetto di stakeholder, il quale oramai parte dalla catena di fornitura e arriva alla comunit\u00e0 locale, passando per le universit\u00e0 e tra altri attori della societ\u00e0 in cui opera un\u2019azienda. Questo allargamento richiede una governance aziendale che abbia una politica con al centro delle sua attivit\u00e0 lo sharing value, elemento fondamentale per generare rendimento conservando e migliorando la reputation della propria azienda\u201d. Baratta ha sottolineato il ruolo della sustainable finance, commentando: \u201cLa finanza sostenibile fornisce finanziamenti dedicati a un specifico purpose. Nel nostro caso, la sostenibilit\u00e0 \u00e8 il purpose. Noi siamo disponibili a finanziare aziende che hanno un determinato, e chiaro, purpose aziendale, cercando di creare valore per il nostro progetto d\u2019investimento. In questo modo costruiamo un portafoglio d\u2019investimenti duraturo e resiliente\u201d."}