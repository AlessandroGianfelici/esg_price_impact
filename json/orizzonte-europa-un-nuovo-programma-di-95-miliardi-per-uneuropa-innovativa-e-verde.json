{"date": "20210316", "category": "Comissione europea", "title": "Orizzonte Europa, un nuovo programma di 95 miliardi per un\u2019Europa innovativa e verde", "text": "La Commissione europea ha adottato il primo piano strategico Orizzonte Europa, un programma di ricerca e innovazione dell\u2019UE di un valore di 95,5 miliardi di euro. Il piano strategico definisce gli orientamenti strategici per determinare gli investimenti nei primi quattro anni del programma. Il piano vuole contribuire a un\u2019Europa verde, innovativa, inclusiva e Net Zero. Il piano strategico definisce quattro orientamenti strategici per gli investimenti in materia di ricerca e innovazione nell\u2019ambito di Orizzonte Europa per i prossimi quattro anni: La cooperazione internazionale \u00e8 alla base di tutti e quattro gli orientamenti, in quanto \u00e8 essenziale per affrontare molte sfide globali. Gli orientamenti del piano vertono anche su una serie di questioni orizzontali, quali il genere. Margrethe Vestager, Vicepresidente esecutiva per Un\u2019Europa pronta per l\u2019era digitale, ha dichiarato: \u201cIl piano presenta un quadro per attivit\u00e0 di ricerca e innovazione di altissima qualit\u00e0 e basate sull\u2019eccellenza che saranno svolte nell\u2019ambito del programma di lavoro Orizzonte Europa. Grazie a questo orientamento strategico assicuriamo che gli investimenti nella ricerca e nell\u2019innovazione possano contribuire alla ripresa basata sulla transizione verde e digitale, sulla resilienza e sull\u2019autonomia strategica aperta\u201d. Mariya Gabriel, Commissaria responsabile per l\u2019Innovazione, la ricerca, la cultura, l\u2019istruzione e i giovani, ha dichiarato: \u201cGli orientamenti del piano strategico assicureranno che le nuove conoscenze, idee ed innovazioni andranno a vantaggio delle priorit\u00e0 politiche comuni dell\u2019Unione europea. Questo nuovo approccio \u00e8 un altro modo per garantire che la ricerca e l\u2019innovazione finanziate dall\u2019UE affrontino le sfide cui sono confrontati i cittadini europei.\u201d Le priorit\u00e0 stabilite nel piano strategico di Orizzonte Europa saranno attuate attraverso il programma di lavoro di Orizzonte Europa. Definisce le opportunit\u00e0 di finanziamento per le attivit\u00e0 di ricerca e innovazione attraverso inviti tematici a presentare proposte e tematiche. I primi inviti a presentare proposte saranno pubblicati nella primavera del 2021 e saranno presentati in occasione delle Giornate europee della ricerca e dell\u2019innovazione che si terranno dal 23 al 24 giugno."}