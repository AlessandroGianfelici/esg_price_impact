{"date": "20210331", "category": "Indici ESG", "title": "Standard Ethics conferma il rating a Exor", "text": "Standard Ethics ha confermato a Exor il rating \u201cE\u201d. La Societ\u00e0 \u00e8 una componente dell\u2019indice SE Italian. La holding olandese ha Special Voting Structure per gli azionisti di lungo periodo, che tende inevitabilmente a favorire posizioni di controllo. Negli anni, per\u00f2, \u00e8 cresciuta la quota di amministratori indipendenti in Consiglio. Secondo Standard Ethics, per una holding con un numero cos\u00ec elevato di societ\u00e0 controllate, l\u2019area di governance della sostenibilit\u00e0 potrebbe essere migliorata, soprattutto nello sviluppo di politiche di sostenibilit\u00e0 utilizzate per indirizzare strategicamente gli investimenti. L\u2019eventuale introduzione di politiche di gruppo influenzerebbe positivamente anche le societ\u00e0 controllate nelle loro strategie ambientali, nei modelli di governance, nella gestione dei rischi ESG e nelle decisioni di business, in particolare quando queste hanno un impatto sugli azionisti di minoranza e sugli stakeholder."}