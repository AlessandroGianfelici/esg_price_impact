{"date": "20201127", "category": "Patrimonio del Fondo a 595 mln al 30 settembre 2020", "title": "Giunge a conclusione la fusione del Fondo Crt nel Fondo del Gruppo Unicredit", "text": "La fusione del Fondo Pensione Crt nel Fondo Pensione per il personale delle Aziende del Gruppo Unicredit giunge alla conclusione. Lo dicono il Presidente Vladimiro Rambaldi e il vice Presidente Paolo Quaglia, in una nota rivolta agli iscritti del Fondo. \u201cLo scorso\u00a029 ottobre \u00e8 stato sottoscritto l\u2019atto notarile di fusione per\u00a0incorporazione con decorrenza di efficacia dal prossimo 1\u00b0 dicembre e\u00a0pertanto da tale data il Fondo Pensioni CRT cesser\u00e0 come persona\u00a0giuridica.\u00a0 Ai meri fini fiscali \u00e8 stata fissata al 1\u00b0 gennaio 2020 la\u00a0data di decorrenza\u201d \u2013 si legge nella loro nota. Rambaldi e Quaglia commemorando la storia del Fondo attraverso i risultati raggiunti, affermano: \u201c15 anni fa, a fine 2005, il patrimonio del nostro Fondo era 360 milioni, a\u00a0fine 2019 ben 571 milioni che sono diventati 595 milioni al 30 settembre\u00a02020.\u00a0 Nel periodo il rendimento medio annuo \u00e8 stato del 4,4% contro una\u00a0media nazionale dei fondi pensione assimilabili al nostro del 3,49%.\u00a0Ancora pi\u00f9 marcata \u00e8 la differenza del rendimento medio tra il nostro\u00a0Fondo e gli altri se prendiamo in considerazione gli ultimi 10 anni: il\u00a0nostro Fondo ha reso il 5,23% annuo contro il 3,67% della media\u00a0nazionale\u201d."}