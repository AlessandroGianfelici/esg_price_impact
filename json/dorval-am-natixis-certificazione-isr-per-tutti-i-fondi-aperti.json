{"date": "20210112", "category": "Investimenti sostenibili", "title": "Dorval AM (Natixis): certificazione ISR per tutti i fondi aperti", "text": "Dorval Asset Management, affiliata di Natixis Investment Managers, ha ottenuto per tutti i suoi fondi aperti la certificazione ISR (Investimento socialmente responsabile), un riconoscimento sostenuto dal Ministero delle Finanze francese, a seguito di verifiche condotte da auditor indipendenti e accreditati, per aumentare la visibilit\u00e0 dei veicoli di investimento sostenibile e responsabile. Un impegno del gruppo verso la sostenibilit\u00e0 che nasce dalla consapevolezza di dovere offrire ai propri investitori alternative nuove in linea con l\u2019evoluzione del mercato e con i nuovi paradigmi di investimento.  \u201cIl settore finanziario e in particolare la gestione del risparmio contribuiscono alla definizione dei confini del mondo di domani. Nel suo piccolo e perfettamente in linea con gli impegni di Natixis Investment Managers, Dorval Asset Management svolge questo compito con profonda dedizione\u201d commenta Jean-Francois Baralon, CEO di Dorval Asset Management . St\u00e9phane Furet, Vice Direttore Generale e co-fondatore di Dorval Asset Management ha commentato: \u201cIl nostro status di investitore responsabile ci impegna sia nei confronti dei nostri clienti e partner sia presso le aziende in cui investiamo. Dal 2004, Dorval Asset Management ha instaurato un dialogo con le societ\u00e0 partecipate basato su un approccio pragmatico e orientato alla collaborazione (anche tramite la politica di voto) e su incontri periodici con i vertici aziendali. Questo approccio alla governance trae ispirazione dalla filosofia della gamma Manageurs e del fondo che l\u2019ha battezzata, Dorval Manageurs. Tuttavia l\u2019analisi extra finanziaria dei titoli dell\u2019universo di investimento si basa sui principi ESG (ambientali, sociali e di governance), gli stessi che integrano il processo di valutazione dei management aziendali\u201d. Louis Bert, Vice Direttore Generale e co-fondatore di Dorval Asset Management ha, infine, sottolineato che \u201cla certificazione ISR dei fondi di Dorval Asset Management \u00e8 segno dell\u2019evoluzione della nostra strategia, testimonia le nostre competenze e consolida la relazione con i clienti\u201d. Aggiungendo: \u201cDorval Asset Management resta fedele al suo know how nell\u2019ambito dell\u2019asset allocation e della gestione attiva, una gestione attiva che abbiamo arricchito con il nostro modello proprietario di classificazione extra finanziaria. Il nostro punto di forza consiste nell\u2019applicare l\u2019approccio ISR a tutti i nostri processi di gestione\u201d. \u201cIl percorso verso la RSI \u00e8 lungo e continuo, e bench\u00e9 vi sia ancora molta strada da fare per poter aspirare all\u2019eccellenza, alcune iniziative di Dorval Asset Management denotano le sue peculiarit\u00e0 e hanno ottenuto un grande successo. Mi riferisco in particolare al programma di sponsorizzazione sportiva avviato nel 2013 e ai riconoscimenti \u201cGreat Place to Work\u201d e \u201cBest Workplaces For Women\u201d ricevuti nel 2020\u201d, commenta Ga\u00eblle Guilloux, Direttrice Marketing strategico e digitale, comunicazione ed eventi"}