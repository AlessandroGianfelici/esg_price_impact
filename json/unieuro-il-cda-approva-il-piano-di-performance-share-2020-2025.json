{"date": "20201028", "category": "Performance share", "title": "Unieuro, il cda approva il Piano di performance share 2020-2025", "text": "Il Consiglio di amministrazione di Unieuro ha approvato le linee guida del nuovo piano di incentivazione denominato \u201cPiano di Performance Share 2020-2025\u201d, che sar\u00e0 sottoposto all\u2019approvazione dell\u2019assemblea degli azionisti convocata per il giorno 17 dicembre 2020.\u00a0 Al tal fine, il Cda ha deliberato di sottoporre all\u2019approvazione dell\u2019assemblea la delega per \u00a0aumentare il capitale sociale, per un periodo di cinque anni, per un importo massimo di 180 mila euro mediante l\u2019emissione di 900 mila nuove azioni ordinarie. Il Consiglio di amministrazione ha altres\u00ec deliberato di sottoporre all\u2019assemblea la richiesta di autorizzazione all\u2019acquisto di un numero massimo di 2 milioni di azioni ordinarie della societ\u00e0, rappresentative del 10% del capitale sociale del gruppo, per un periodo di diciotto mesi."}