{"date": "20200924", "category": "Cda", "title": "Il Mes pubblica la nuova lista per il cda di Mps, mentre i fondi ne presentano una propria", "text": "Il Ministero dell\u2019Economia e delle Finanze ha pubblicato la lista del nuovo cda di Mps che ha proposto in quanto azionista di maggioranza della banca con una quota del 68,25% del capitale. Il nuovo cda, la cui nomina sar\u00e0 proposta all\u2019assemblea convocata per il prossimo luned\u00ec 18 Maggio, vede la proposta di Guido Bastianini, ex ad di Garige, per il ruolo di amministratore delegato al posto di Marco Morelli che si \u00e8 detto non disponibile per un rinnovo. Capolista \u00e8 Patrizia Grieco, ex presidente Enel, per la quale \u00e8 prevista la medesima carica al posto di Stefania Bariatti. La lista comprende poi Francesca Bett\u00eco, Rita Laura D\u2019Ecclesia, Nicola Maione, Raffaele Di Raimo, Marco Bassilichi, Rosella Castellano, Luca Bader, Francesco Bochicchio, Olga Cuccurullo e Roberto Rao-Per il nuovo Collegio Sindacale della banca sono proposti i nomi di Luigi Soprano, Alessia Bastiani, Lorenzo Chieppa e Piera Braja.\u201cIl Ministero dell\u2019Economia e delle Finanze intende esprimere un sentito ringraziamento alla presidente, Stefania Bariatti, all\u2019amministratore delegato, Marco Morelli, e ai consiglieri uscenti per il prezioso lavoro svolto nel rilancio della Banca Mps\u201d si legge nel comunicato.La seconda lista, presentata per conto degli azionisti Alleanza Assicurazioni, Eurizon Capital Sgr, Eurizon Progetto Italia 20, Eurizon Pir Italia 30, Eurizon Progetto Italia 70, Eurizon Pir Italia Azioni, Eurizon Azioni PmiItalia, Eurizon Progetto Italia 40; Eurizon Capital, Eurizon Fund comparto Italian Equity Opportunities, Generali Italia e Genertellife, comprende Marco Giorgino, Alessandra Giuseppina Barzaghi e Paola De Martini."}