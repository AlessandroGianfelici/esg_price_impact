{"date": "20210316", "category": "L'opinione di Florent Griffon, SRI Specialist, DPAM", "title": "SRI 2.0. Che ruolo ricoprono le small-cap sostenibili?", "text": "Societ\u00e0 a bassa capitalizzazione (small-cap): una classe di attivi a lungo trascurata dagli investitorisostenibili. Storicamente, le prime strategie ad applicare approcci di investimento sostenibili e responsabili (SRI) hannoinvestito prevalentemente in societ\u00e0 ad ampia capitalizzazione, che disponevano delle risorse necessarie per fornire report ESG esaustivi e comunicare le proprie iniziative, mentre le small-cap non potevano contare sulle risorse necessarie per fornire la documentazione richiesta sulla sostenibilit\u00e0. Anche per questo motivo tali aziende sono state a lungo escluse dall\u2019analisi Best-In-Class delle agenzie di rating indipendenti.Il quadro sta per\u00f2 cambiando rapidamente. I gestori patrimoniali sono sempre pi\u00f9 alla ricerca didiversificazione in nuove nicchie di mercato che offrono ancora una valutazione interessante o unpotenziale di crescita significativo. L\u2019universo degli investimenti in small-cap offre proprio questo, con molte aziende interessanti e poco conosciute e un potenziale di crescita sostenibile non ancora pienamentevalutato dal mercato. Un processo d\u2019investimento adeguato. L\u2019SRI 2.0 Per un gestore sostenibile, la capacit\u00e0 di intercettare questo potenziale attraverso uno stock-picking intelligente basato su una ricerca ESG adeguata \u00e8 essenziale. Per questo motivo, \u00e8 consigliabile costruire modelli di scoring ESG dedicati, utilizzando il pi\u00f9 possibile dati quantitativi. Gli investitori dovrebbero anche mettere l\u2019accento sull\u2019effettivo prodotto di un\u2019azienda, sul suo modello di business, le sue azioni concrete e in che misura questo porta soluzioni ai problemi di sostenibilit\u00e0.  Una societ\u00e0 produttrice di componenti chiave per le pompe di calore, ad esempio, potrebbe beneficiare della spinta governativa volta a ridurre le emissioni di gas serra prodotte dall\u2019edilizia in Europa ed essere quindi valutata positivamente sull\u2019SDG 13 Climate Action. Tuttavia, in genere, una tale azienda non produrr\u00e0 mai un reporting ESG esteso. Perci\u00f2 un investitore sostenibile intelligente dovrebbe impegnarsi nell\u2019ottenere le informazioni ESG necessarie, oltre ad assicurarsi che l\u2019azienda sia gestita in modo responsabile e che non presenti rischi ESG significativi. Rispettate queste condizioni, una tale societ\u00e0 dovrebbe rientrare nell\u2019universo investibile di un portafoglio sostenibile. Queste considerazioni sono possibili quando il processo d\u2019investimento permette di analizzare la cosiddetta impact exposure delle aziende, caratteristica distintiva dell\u2019SRI 2.0 che sta attualmente emergendo in Europa. La crescente enfasi sulla misurazione dell\u2019impatto dei portafogli SRI \u00e8 sostenuta anche dallaregolamentazione a livello UE sia dal lato del reporting non finanziario richiesto alle aziende, sia da quello degli investitori e dei loro obblighi di trasparenza sull\u2019impatto dei loro portafogli. Possibili vantaggi per i pionieri Uno degli obiettivi dichiarati della Commissione Europea \u00e8 la volont\u00e0 di incanalare il capitale verso le aziende che forniscono soluzioni a questioni ambientali e sociali chiave. Il risultato sar\u00e0 un abbassamento del costo del capitale per le imprese sostenibili, a favore delle loro valutazioni. Di conseguenza, questo generer\u00e0 premi interessanti per i primi pionieri dell\u2019investimento sostenibile. In un contesto di crescita rapida e costante della domanda di investimenti sostenibili, sostenuta da unaforte spinta normativa, e mentre le aziende ESG-oriented mostrano sempre pi\u00f9 spesso multipli divalutazione elevati, le small-cap sostenibili costituiscono una classe di attivi particolarmente promettentee un un\u2019opzione d\u2019investimento interessante. Siamo convinti che i futuri stimoli fiscali e monetari, oltre alla tanto attesa ripresa economica ed ilconseguente nuovo atteggiamento degli investitori nei confronti del rischio, possano essere estremamentepositivi per la classe delle small-cap europee nel corso dell\u2019anno."}