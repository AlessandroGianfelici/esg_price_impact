{"date": "20210212", "category": "Mercato sulle emissioni di CO2", "title": "ICE sposta il mercato europeo delle emissioni da Londra ad Amsterdam", "text": "Intercontinental Exchange (ICE), uno dei principali operatori di scambi, clearing houses e fornitore di tecnologia, dati e servizi di quotazione ipotecari, trasferir\u00e0 i contratti relativi al mercato delle emissioni di carbonio, parte centrale della politica UE sui cambiamenti climatici, dall\u2019exchange di Londra a quello olandese di Amsterdam a partire dal secondo trimestre del 2021.  Quello europeo \u00e8 il pi\u00f9 grande mercato di scambio di carbonio del mondo con oltre 1 miliardo di euro di contratti giornalieri. Questa decisione deriva dal fatto che l\u2019UE, in seguito alla Brexit, non ha riconosciuto la compatibilit\u00e0 normativa tra le norme sui servizi finanziari del Regno Unito e le proprie. Le autorit\u00e0 europee hanno comunque consentito che le clearing house per gestire i contratti europei sul carbonio possano rimanere a Londra, affiancate ai contratti futures di Brent e gas, ma solamente fino alla met\u00e0 del 2022. Per questo Londra ha in progetto di creare una propria clearing house dedicata al mercato delle emissioni entro la met\u00e0 dell\u2019anno le cui operazioni saranno demandate a ICE. Il sistema di scambio di quote di emissioni dell\u2019UE \u00e8 una pietra angolare della politica dell\u2019UE per combattere il cambiamento climatico. I meccanismi di libero mercato che operano sul tetto delle emissioni di carbonio e programmi commerciali sono fondamentali per consentire ai responsabili politici di controllare la quantit\u00e0 di carbonio per allinearsi con i loro impegni di zero emissioni nette e mettere un prezzo sulle emissioni per raggiungere questi obiettivi il pi\u00f9 economicamente possibile. \u201cLa decisione di trasferire l\u2019esecuzione dei contratti di quote di emissioni dell\u2019UE nei Paesi Bassi fa seguito ai frequenti dialoghi tenuti con i clienti negli ultimi mesi e aiuter\u00e0 chi si affida a questi mercati a rispettare gli obblighi e gestire il rischio di tali contratti nel modo pi\u00f9 conveniente e senza soluzione di continuit\u00e0 \u201c, ha affermato Stuart Williams, Presidente di ICE Futures Europe. \u201cFacendo leva sulla nostra esperienza nella gestione delle transizioni, porteremo avanti questo processo nel modo pi\u00f9 agevole possibile per i clienti. \u201c"}