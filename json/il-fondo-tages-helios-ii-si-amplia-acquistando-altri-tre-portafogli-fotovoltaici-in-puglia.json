{"date": "20210224", "category": "Investimenti sostenibili", "title": "Il fondo Tages Helios II si amplia acquistando altri tre portafogli fotovoltaici in Puglia", "text": "Tages Capital SGR, asset manager specializzato in fondi di investimento alternativi infrastrutturali ed investimenti nel settore energetico, annuncia che il fondo Tages Helios II ha acquisito altri tre portafogli fotovoltaici in Puglia per un totale di 19 MW. Nel dettaglio, i tre portafogli costituiti da 19 impianti complessivi dislocati in tutto il territorio della regione, includono 3 dossier composti da un portafoglio da 3 MW e 3 impianti, un secondo portafoglio da 6 MW e 6 impianti e infine un terzo portafoglio da 10MW e 10 impianti. La Puglia rappresenta una regione chiave per Tages, infatti il primo fondo Tages Helios detiene gi\u00e060 impianti fotovoltaici pari a 77,2 MW a cui si aggiungono le tre nuove acquisizioni. Con queste ultime acquisizioni, il fondo Tages Helios II arriva a circa 134 MW (104 MW da fotovoltaico e 30 MW da eolico) di capacit\u00e0 installata per un totale di 66 impianti, di cui 1 impianto eolico in Calabria, portando Tages Capital SGR a detenere, attraverso i due fondi gestiti, 173 impianti per circa 406 MW complessivi, confermandosi il secondo operatore fotovoltaico in Italia. Si ricorda che a fine dicembre 2020 il fondo Tages Helios II ha concluso un ulteriore closing parzialedella raccolta da 52 milioni a cui hanno partecipato, tra gli altri, due fondi pensione preesistenti che si affiancano a casse previdenziali, compagnie di assicurazioni ed altri investitori istituzionali che avevano gi\u00e0 investito nel fondo nel closing precedente. Tages Capital SGR, con i fondi Tages Helios e Tages Helios II, ha raccolto, finora, oltre 550 milioni e detiene asset per oltre 1 miliardo."}