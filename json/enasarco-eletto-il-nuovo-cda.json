{"date": "20201229", "category": "Ente nazionale di assistenza agenti e rappresentanti di commercio", "title": "Enasarco, eletto il nuovo Cda", "text": "E\u2019 stato eletto in nuovo consiglio di amministrazione di Enasarco. La Commissione Elettorale ha infatti proclamato l\u2019esito della votazione dell\u2019assemblea del 23 dicembre scorso. I membri del Cda, in rappresentanza degli agenti di commercio, sono 10, di cui 5 eletti fanno parte della lista \u201cFare Presto\u201d, 4 eletti fanno parte della lista \u201cAlleanza per Enasarco\u201d e 1 eletto appartiene alla lista \u201cEnasarco del Futuro\u201d. In rappresentanza delle Case Mandanti, i membri eletti del del nuovo Cda sono 5, di cui 2 appartenenti alla lista \u201cProgetto Enasarco\u201d e gli altri 3 eletti appartengono rispettivamente alle liste \u201cFare Presto\u201d, \u201cUniti per Enasarco\u201d, \u201cArt\u00e8Nasarco\u201d. La nuova composizione del board evidenzia il fatto che la lista \u201cFare Presto\u201d ha ottenuto la maggioranza relativa tra i delegati, dal lato agenti. Comunque la maggioranza ottenuta non permette ai rappresentanti di \u201cFare Presto\u201d di eleggere da soli il Presidente del nuovo Cda.\u00a0 Il presidente uscente Gianroberto Costa dovr\u00e0, entro una settimana comunicare la data per la riunione del nuovo Cda per eleggere il nuovo presidente. La situazione presenta alcuni aspetti da superare perch\u00e9 le parti sembrano lontane da un accordo sul futuro della governance di Enasarco, la grande cassa di previdenza privata che dovrebbe accudire al futuro previdenziale di 230 mila agenti di commercio e rappresentanti tra cui i consulenti finanziari."}