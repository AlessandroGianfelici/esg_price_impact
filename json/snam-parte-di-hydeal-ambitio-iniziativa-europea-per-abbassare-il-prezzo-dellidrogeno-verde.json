{"date": "20210212", "category": "Idrogeno verde", "title": "Snam parte di HyDeal Ambitio, iniziativa europea per abbassare il prezzo dell\u2019idrogeno verde", "text": "Snam insieme a un gruppo di trenta aziende energetiche europee, dopo due anni di ricerche e preparazione, lanciano ufficialmente la \u201cHyDeal Ambition\u201c, una iniziativa con l\u2019obiettivo di portare in Europa il costo del 100% dell\u2019idrogeno verde, a meno di 1,5 euro/ kg. La produzione di idrogeno verde, attraverso l\u2019elettrolisi da fonte solare, partir\u00e0 nel 2022 dalla penisola iberica. L\u2019ambizione \u00e8 raggiungere 95GW di capacit\u00e0 solare e 67GW da elettrolisi entro il 2030 per produrre 3,6 milioni di tonnellate l\u2019anno di idrogeno verde per aziende dei settori energetico, industriale e della mobilit\u00e0 attraverso l\u2019infrastruttura gas o la rete di stoccaggio, equivalenti ad un mese e mezzo di consumi di benzina in Francia. Un approccio graduale sar\u00e0 anticipato dalle prime fornire in Spagna e nel sud Ovest della Francia a cui seguir\u00e0 una estensione attraverso la Francia orientale e la Germania. L\u2019innovazione industriale va oltre la mera produzione di energia verde e compatibile con l\u2019ambiente. Essa riguarda, in particolare, l\u2019obiettivo di prezzo finale dell\u2019idrogeno che dovr\u00e0 raggiungere la parit\u00e0 con le fonti fossili e rendere la transizione verso la neutralit\u00e0 carbonica una prospettiva concreta. Nell\u2019ambito della iniziativa HyDeal sono previsti una serie di progetti e di partnership che coinvolgono alcuni tra i trenta partecipanti della HyDeal Ambition, la cui prima iniziativa si terr\u00e0 in Spagna entro l\u2019anno e che riguarder\u00e0 un portfolio di siti solari con capacit\u00e0 di circa 10GW. Tra i partecipanti all\u2019iniziativa sono DH2/Dhamma Energy (Spagna), Falck Renewables (Italia), Qair (Francia), McPhy Energy (Francia), Vinci Construction (Francia), Enag\u00e1s (Spagna), OGE (Germania), Snam (Italia), GRT Gaz (Francia), Ter\u00e9ga (Francia), Gazel Energie controllata da EPH (Francia), Naturgy (Spagna), HDF (Francia), Cube, Marguerite, Meridiam, European Investment Bank, CVA, Clifford Chance, Cranmore, Finergreen, Envision Digital, Energy Web."}