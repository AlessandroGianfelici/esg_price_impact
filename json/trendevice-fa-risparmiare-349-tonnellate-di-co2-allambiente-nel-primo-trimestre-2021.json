{"date": "20210422", "category": "Hearth day", "title": "TrenDevice fa risparmiare 349 tonnellate di CO2 all\u2019ambiente nel primo trimestre 2021", "text": "In occasione dell\u2019Earth Day, la\u00a0Giornata Mondiale della Terra\u00a0che si celebra\u00a0il 22\u00a0aprile,\u00a0TrenDevice,\u00a0azienda italiana specializzata nel commercio di prodotti hi-tech ricondizionati e quotata sul mercato AIM di Borsa Italiana, comunica che -grazie al modello basato sull\u2019economia circolare e alla scelta di prodotti ricondizionati da parte dei propri clienti- nel primo trimestre del 2021 sono\u00a0349 le tonnellate stimate di CO2\u00a0non immesse nell\u2019ambiente,\u00a0in crescita dell\u201911%\u00a0rispetto alle 315 tonnellate del trimestre dell\u2019anno precedente.\u00a0La mission condivisa dalla Societ\u00e0, infatti, \u00e8 quella di estendere il ciclo di vita dei prodotti hi-tech in un processo virtuoso che coniuga da un lato un risparmio per i consumatori e, dall\u2019altro, la\u00a0difesa\u00a0dell\u2019ambiente. Un dispositivo ricondizionato, infatti, pu\u00f2 costare fino al 40% in meno rispetto a uno nuovo ed evita che vengano sprecate risorse e generate emissioni di CO2\u00a0come avviene per la produzione di nuovi device. Secondo una stima basata su dati forniti dai produttori, uno smartphone ricondizionato \u00e8 in grado di evitare l\u2019immissione nell\u2019aria mediamente di 80kg di CO2. \u00abL\u2019aumento del contributo ambientale \u2013 dichiara Alessandro Palmisano, Ceo e cofondatore di TrenDevice -,\u00a0 va di pari passo con la nostra crescita grazie al modello virtuoso della circular economy ed \u00e8 il migliore dei messaggi possibili in occasione della Giornata Mondiale della Terra\u00bb."}