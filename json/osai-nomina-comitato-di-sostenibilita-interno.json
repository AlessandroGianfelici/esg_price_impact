{"date": "20210428", "category": "Bilancio di sostenibilit\u00e0", "title": "Osai nomina comitato di sostenibilit\u00e0 interno", "text": "OSAI (Ticker AIM \u2013 OSA), societ\u00e0 attiva nella progettazione e produzione di macchine e linee complete per l\u2019automazione e il testing su semiconduttori ha nominato il comitato interno di sostenibilit\u00e0 composto da: CEO, Quality & Environmental Manager, Health & Safety Manager, HR Specialist, Facility Manager, Procurement Manager, Finance, Marketing & PR Manager. Tra gli obiettivi vi \u00e8 quello di realizzare nel 2021 il primo Report di Sostenibilit\u00e0, riferito al 2020, che sar\u00e0 redatto in conformit\u00e0 ai GRI Standard del Global Reporting Initiative e includer\u00e0 anche la rendicontazione per SDG\u2019s \u2013 Sustainable Development Goals dell\u2019 ONU \u2013 per identificare come, attraverso la propria attivit\u00e0, l\u2019azienda possa contribuire al raggiungimento degli obiettivi dell\u2019Agenda 2030. Fabio Benetti, Ceo di Osai, ha commentato: \u201cRiteniamo che promuovere uno sviluppo sostenibile, un\u2019idea di impresa con attenzione al sociale, garantisca un maggior livello di competitivit\u00e0 a livello globale e di stabilit\u00e0nel lungo periodo per la Societ\u00e0. Per questo motivo investiamo da sempre sulle persone e sulla protezione dell\u2019ambiente favorendo l\u2019utilizzo di energie rinnovabili, migliorando l\u2019efficienza degli impianti e prestando grande attenzione alla ricerca sulle tecnologie a basso impatto ambientale. Il Bilancio di Sostenibilit\u00e0 di prossima realizzazione racconter\u00e0 al mercato il nostro impegno quotidiano verso la sostenibilit\u00e0\u201d. "}