{"date": "20210520", "category": "Biodiversit\u00e0", "title": "Helvetia aderisce all\u2019iniziativa 3bee \u201cAdotta un Alveare\u201d per preservare la biodiversit\u00e0 e gli ecosistemi", "text": "Il Gruppo Helvetia Italia ha adottato due alveari a Casorate Primo, nella periferia sud di Milano, attraverso il progetto \u201cAdotta un Alveare\u201d ideato da 3bee, una start up agri-tech che sviluppa sistemi intelligenti di monitoraggio per la salute delle api. Si tratta di un progetto che sfrutta la tecnologia avanzata Hive-Tech e permette sia all\u2019apicoltore, sia all\u2019azienda, di monitorare da remoto l\u2019alveare adottato e controllare h24 il suo sviluppo, direttamente da smartphone o pc. Le api sono in pericolo d\u2019estinzione, con una decrescita della specie del 70% negli ultimi 30 anni a causa di pesticidi, inquinamento, malattie e cambiamenti climatici. Inoltre, pi\u00f9 di due terzi delle colture di interessealimentare sono disponibili grazie all\u2019attivit\u00e0 di impollinazione delle api. Questi insetti sono quindi fondamentali non solo per la biodiversit\u00e0, ma svolgono un ruolo attivo nel ripristino delle aree prossime alla desertificazione e nell\u2019assorbimento diretto e indiretto di anidride carbonica. Con \u201cAdotta un Alveare\u201d Helvetia ha deciso di dare il proprio contributo per la protezione delle api e di conseguenza del pianeta, con un gesto concreto, forte ed importante sulla preservazione della biodiversit\u00e0 e degli ecosistemi.  "}