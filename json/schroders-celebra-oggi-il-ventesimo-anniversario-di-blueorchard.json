{"date": "20210315", "category": "Impact investing", "title": "Schroders celebra oggi il ventesimo anniversario di BlueOrchard", "text": "Schroders celebra oggi il ventesimo anniversario di BlueOrchard, societ\u00e0 pioniera nella microfinanza especializzata nell\u2019impact investing, che fin dal 2001 genera un impatto positivo per ambiente e comunit\u00e0 intutto il mondo, fornendo al contempo rendimenti attraenti per gli investitori. Tramite gli investimenti di BlueOrchard, milioni di persone a basso reddito nei mercati emergenti e di frontiera hanno ottenuto accesso per la prima volta ai servizi finanziari. Alcune di queste storie sono illustrate nel libro dedicato all\u2019anniversario della societ\u00e0, intitolato \u201cThis Is My Story\u201d. BlueOrchard \u00e8 stato il primo gestore commerciale attivo nella microfinanza e nel debito 20 anni fa, e da allora si \u00e8 evoluto in un leader a livello globale, con oltre 6,5 miliardi investiti in pi\u00f9 di 90 Paesi. Sono state pi\u00f9 di 215 milioni le persone vulnerabili in stato di povert\u00e0 nei mercati emergenti e di frontiera ad aver ricevuto accesso a servizi finanziari tramite il supporto di BlueOrchard. Il fondo BlueOrchard Microfinance \u00e8 il primo fondo al mondo di microfinanza e il pi\u00f9 grande, con 2 miliardi di asset in gestione. Nel 2019, Schroders ha completato l\u2019acquisizione della quota di maggioranza di BlueOrchard. Peter Harrison, Group Chief Executive Officer, Schroders, ha affermato: \u201cBlueOrchard \u00e8 un\u2019organizzazione interamente \u2018purpose driven\u2019 e il suo lavoro nella microfinanza e con le agenzie di sviluppo ha fornito agli investitori rendimenti finanziari solidi, ma non solo: cosa ancora pi\u00f9 importante,  BlueOrchard ha anche aiutato in modo tangibile milioni di persone nei mercati emergenti negli ultimi due decenni.L\u2019impact investing ormai \u00e8 un trend molto diffuso, ma BlueOrchard \u00e8 stata pioniera in questo campo da 20 anni. Schroders, anch\u2019essa un\u2019organizzazione \u2018purpose driven\u2019, \u00e8 orgogliosa di poter collaborare cos\u00ec strettamente con BlueOrchard e speriamo che questa partnership tra investitori specializzati in impatto possa proseguire per altri 20 anni e oltre\u201d.Grazie all\u2019espansione nel private equity e nelle infrastrutture sostenibili, BlueOrchard offre soluzioni di \u2018impact investment\u2019 in diverse asset class, mettendo in comunicazione milioni di imprenditori nei mercati emergenti e di frontiera con gli investitori, allo scopo di rendere accessibili a tutti soluzioni di investimento a impatto e di promuovere un uso consapevole del capitale. Peter Fanconi, Presidente del Board, BlueOrchard, ha dichiarato: \u201cFin dalla Fondazione, BlueOrchard ha saputo bilanciare con successo la generazione di impatto duraturo con rendimenti finanziari attraenti, dimostrando che possono andare di pari passo. \u00c8 stato un viaggio incredibile e non vediamo l\u2019ora di affrontare i prossimi 20 anni. Ringraziamo i nostri partner globali per la continua fiducia nei confronti di BlueOrchard\u201d. Philipp Mueller, CEO, BlueOrchard, ha aggiunto: \u201cPer due decenni, la visione e missione di BlueOrchard \u00e8 stata quella di rendere le soluzioni di investimento a impatto accessibili a tutti e di far progredire l\u2019uso consapevole del capitale a beneficio della societ\u00e0 e dell\u2019ambiente. Continueremo su questa strada per soddisfare la domanda da parte degli investitori di strategie innovative e con un impatto reale\u201d."}