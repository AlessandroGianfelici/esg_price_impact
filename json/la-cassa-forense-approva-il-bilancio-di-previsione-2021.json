{"date": "20201210", "category": "Attenzione particolare alle tematiche ESG", "title": "La Cassa Forense approva il bilancio di previsione 2021", "text": "La Cassa Nazionale di Previdenza e Assistenza Forense ha approvato il bilancio di previsione 2021. Secondo le stime si prevede un avanzo di esercizio di 673 milioni di euro. Il patrimonio netto sar\u00e0 di 14,56 miliardi di euro. Per gestire in modo ottimale il rapporto tra l\u2019asset allocation strategica e tattica, l\u2019ente adotta una distribuzione degli investimenti sia sull\u2019anno sia sul triennio.  L\u2019asset allocation, in ottica ALM, prevede la seguente composizione del portafoglio investimenti: liquidit\u00e0 4%, bond governativi 30%, bond societari 7,5%, bond alto rendimento 6,5%, azionario 24%, alternativi liquidi 3%, alternativi illiquidi 10%, immobiliare 15%. Il rendimento target si ipotizza prudenzialmente pari a circa al 3,2% e 2,8% rispettivamente per il triennio 2020/2022 e 2021/2023.  I target della gestione mobiliare all\u2019attenzione dell\u2019Ente sono il consolidamento delle pratiche ESG all\u2019interno del processo di investimento e la costituzione della Sicav per ottimizzare la gestione del portafoglio,\u00a0 Le tematiche ESG sono ormai da molti anni all\u2019attenzione della Cassa, come verificabile dalle prime linee di indirizzo pubblicate nell\u2019Asset Allocation del Bilancio di previsione 2014, e con le altre membership, realizzate negli ultimi anni, come l\u2019adesione all\u2019UN PRI e all\u2019IBW, Investing in a Better World.  Con riferimento alla definizione della politica di investimento, il Consiglio sta valutando di inserire, con la collaborazione di un advisor ex post nell\u2019ambito del processo di investimento, coerenti elementi di valutazione e misurazione del profilo di sostenibilit\u00e0 del patrimonio della Cassa. L\u2019obiettivo \u00e8 quello di sviluppare un approccio integrato ai temi di sostenibilit\u00e0 in tutte le fasi del processo di investimento, dalla definizione dell\u2019asset allocation, alla selezione degli investimenti, al monitoraggio e controllo del rischio del patrimonio finanziario. Per l\u2019ottimizzazione della gestione del portafoglio \u00e8 in fase avanzata di studio la realizzazione della Sicav. Il Cda dell\u2019Ente lo scorso 4 giugno ha aggiudicato lo Studio Legali Gianni Origoni Grippo Cappelli e Partners per il servizio di consulenza e assistenza legale in merito al progetto elaborato da CF, consistente nella selezione di un organismo di investimento collettivo del risparmio che operi secondo il modello del fund hosting. A livello di Assistenza, c\u2019\u00e8 un ingente stanziamento a favore del welfare e dell\u2019assistenza, che passa da 55,5 a 67,9 milioni di euro."}