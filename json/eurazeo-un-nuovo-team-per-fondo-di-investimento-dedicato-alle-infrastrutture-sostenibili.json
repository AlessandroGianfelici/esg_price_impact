{"date": "20210126", "category": "ESG Team", "title": "Eurazeo, un nuovo team per fondo di investimento dedicato alle infrastrutture sostenibili", "text": "Eurazeo, una societ\u00e0 europea di investimento con circa 18 miliardi di euro di AUM, ha ingaggiato un nuovo team dedicato agli investimenti infrastrutturali che sar\u00e0 collocato all\u2019interno della divisione Real Assets. L\u2019obiettivo del team \u00e8 investire in settori che supportano le numerose sfide del panorama europeo, compreso il necessario passaggio a fonti di energia rinnovabili a basse emissioni di carbonio, nonch\u00e9 tecnologie digitali con un utiizzo dei dati per aiutare a guidare l\u2019economia verso un uso pi\u00f9 efficiente dei beni. Il nuovo team si dedicher\u00e0 alla raccolta per un nuovo fondo che sar\u00e0 lanciato a breve e si concentrer\u00e0 su tre settori. le Infrastrutture digitali, quelle legate alla transizione energetica e le energie rinnovabili. La nuova squadra \u00e8 formata da tre persone provenienti da Marguerite, dove hanno lavorato insieme per oltre oltre 10 anni. Laurent Chatelin ha pi\u00f9 di 25 anni di esperienza nel finanziamento di asset infrastrutturali e investimenti nei settori delle telecomunicazioni, dell\u2019energia e dei trasporti. Martin Sichelkow ha pi\u00f9 di 15 anni di esperienza nel buy-side di infrastrutture, avendo lavorato principalmente nel settore energetico. Melissa Cohen ha pi\u00f9 di 15 anni di esperienza negli investimenti in infrastrutture e nel finanziamento di progetti, in particolare nei settori delle telecomunicazioni e dei trasporti. Il team cercher\u00e0 di raccogliere capitali di terze parti al fine di costruire un portafoglio equilibrato di asset infrastrutturali sostenibili fedeli agli impegni ESG di Eurazeo e in linea con gli obiettivi di sviluppo sostenibile delle Nazioni Unite e il nuovo regolamento europeo sulla tassonomia. "}