{"date": "20210129", "category": "Mobilit\u00e0 sostenibile", "title": "Accordo Landi \u2013 Mahindra per la realizzazione di un trattore alimentato a CNG", "text": "Il Gruppo Landi Renzo, leader mondiale nei componenti e sistemi di mobilit\u00e0 a gas per il settore automobilistico, e Mahindra & Mahindra Limited (M&M), parte di Mahindra Group e tra i principali produttori indiani di motori, hanno sottoscritto un accordo per la realizzazione di un trattore dotato di un motore CNG (Gas Naturale Compresso) di nuova generazione. L\u2019intesa nasce dall\u2019incontro tra le specifiche esigenze di Mahindra & Mahindra che si sta orientando sempre di pi\u00f9 verso l\u2019utilizzo di fonti energetiche alternative, e Landi Renzo, specializzata in soluzioni di engineering e componenti per la mobilit\u00e0 alternativa a gas e ad idrogeno. Nell\u2019ambito di questa partnership strategica il cui obiettivo comune \u00e8 quello di sviluppare una nuova generazione di motori CNG per applicazioni agricole, Landi Renzo svilupper\u00e0 l\u2019intero sistema di controllo e iniezione mentre Mahindra & Mahindra si occuper\u00e0 dello sviluppo del motore di base. Cristiano Musi, Amministratore Delegato del Gruppo Landi Renzo, ha dichiarato: \u201cSiamo entusiastidi questa partnership, che rappresenta per noi un ulteriore importante passo nell\u2019implementazionedella nostra strategia per la mobilit\u00e0 del futuro a livello globale. \u00c8 una grande opportunit\u00e0 per ilnostro Gruppo essere al fianco di una societ\u00e0 leader come M&M. Questa collaborazione seguel\u2019implementazione del nostro Piano Strategico e stiamo lavorando ad altre partnership analoghe sianel segmento gas che in quello dell\u2019idrogeno\u201c."}