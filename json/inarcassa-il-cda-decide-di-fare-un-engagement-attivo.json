{"date": "20210514", "category": "Engagement", "title": "Inarcassa, il Cda decide di fare un engagement attivo", "text": "A fine aprile il patrimonio di Inarcassa, Cassa Nazionale di Previdenza ed Assistenza per gli Ingegneri ed Architetti Liberi Professionisti, a valori correnti di mercato si mantiene ben superiore ai 12 miliardi di euro grazie alla tenuta dei mercati finanziari ulteriormente rafforzatisi durante queste ultime settimane (la performance gestionale lorda del primo trimestre \u00e8 pari a circa l\u20191,7%). Sul solco delle\u00a0tematiche ESG\u00a0ed in particolare del coinvolgimento attivo sui temi della Governance, il Cda ha deliberato la partecipazione\u00a0alle assemblee delle societ\u00e0 quotate oggetto di partecipazione previste nel mese di maggio.\u00a0\u00a0\u00a0 Il Cda ha preso atto della\u00a0riduzione della volatilit\u00e0\u00a0registrata sui mercati, grazie anche ai notevoli progressi raggiunti dai piani vaccinali nei paesi occidentali. Solo piccoli aggiustamenti sono stati realizzati sul comparto obbligazionario nel tentativo di aumentare la redditivit\u00e0 tramite la sottoscrizione di strumenti illiquidi (fondi di private debt) che, pur a fronte di una rischiosit\u00e0 contenuta, permettono di ottenere rendimenti decisamente superiori a quelli offerti dalle obbligazioni quotate.\u00a0"}