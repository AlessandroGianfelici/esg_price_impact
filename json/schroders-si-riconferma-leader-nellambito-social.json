{"date": "20210128", "category": "Parit\u00e0 di genere", "title": "Schroders si riconferma leader per uguaglianza di genere", "text": "Schroders viene confermata tra i leader globali nella promozione dell\u2019uguaglianza di genere, come mostrano i risultati del Bloomberg Gender Equality Index (GEI) per il 2021. Schroders ha ottenuto un punteggio totale del 73%, una percentuale superiore rispetto all\u2019anno precedente (69%) ed alle medie del settore dei servizi finanziari e del Regno Unito, i cui punteggi sono stati rispettivamente del 68% e 69%. Nello specifico, Schroders ha ottenuto uno score pari al 73% a livello di cultura inclusiva e al 64% per aver dimostrato di essere un brand pro-women, ma la metrica che ha ottenuto il punteggio migliore \u00e8 stata quella relativa all\u2019uguaglianza retributiva e alla parit\u00e0 retributiva di genere, dove Schroders ha raggiunto il 100% (superando nettamente la media globale per il settore dei servizi finanziari del 56%). Alla luce di questi risultati positivi, Faye Farrant, Global Head of Talent & Inclusion di Schroders, ha commentato: \u201cL\u2019inclusione e la diversity sono temi che promuoviamo a tutti i livelli all\u2019interno di Schroders. Il nostro impegno collettivo per il raggiungimento dell\u2019uguaglianza di genere nella nostra societ\u00e0, compresa la riduzione del gap retributivo, sta iniziando a mostrare i suoi effetti ma siamo consapevoli di avere ancora molta strada da fare per raggiungere il nostro obiettivo della totale uguaglianza di genere.  Nessuna delle questioni citate pu\u00f2 essere gestita singolarmente e se vogliamo promuovere una cultura lavorativa veramente inclusiva, dobbiamo lavorare insieme per affrontare tutti gli aspetti della disuguaglianza\u201d. "}