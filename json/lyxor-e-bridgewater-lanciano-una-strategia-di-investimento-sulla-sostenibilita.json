{"date": "20201211", "category": "Il lancio del nuovo OICVM \u00e8 previsto per il 2021 ", "title": "Lyxor e Bridgewater lanciano una strategia di investimento sulla sostenibilit\u00e0", "text": "Lyxor e Bridgewater annunciano il prossimo lancio di una strategia ESG multi-asset per gli investitori che cercano di raggiungere obiettivi finanziari e di sostenibilit\u00e0 su larga scala. La strategia far\u00e0 leva sul processo di ricerca sistematico di Bridgewater, societ\u00e0 di asset management fondata da Ray Dalio che gestisce l\u2019hedge fund pi\u00f9 grande del mondo, per valutare e selezionare gli asset del mercato allineati agli SDG e utilizzer\u00e0 l\u2019ingegneria di portafoglio del suo pionieristico framework di asset allocation \u201cAll Weather\u201d.  Il lancio \u00e8 previsto per marzo 2021, la strategia sar\u00e0 disponibile in un formato OICVM e sar\u00e0 gestita da Lyxor e sub-consigliata da Bridgewater. In qualit\u00e0 di asset manager, Lyxor ha una comprovata esperienza di partnership con i pi\u00f9 grandi nomi del settore degli investimenti alternativi ed \u00e8 fortemente impegnata nell\u2019investimento sostenibile, con una particolare enfasi sul clima. Lyxor attualmente gestisce 15 miliardi di euro di asset ESG. Nathanael Benzaken, Lyxor\u2019s Chief Client Officer, ha dichiarato: \u201cLa richiesta dei nostri clienti per gli investimenti sostenibili \u00e8 cresciuta in modo significativo negli ultimi anni, con gli investitori che definiscono\u00a0\u00a0nuovi obiettivi che combinano risultati finanziari e di sostenibilit\u00e0. La cultura dell\u2019innovazione e la capacit\u00e0 riconosciuta di Lyxor di progettare quadri di investimento trasparenti, ci hanno aiutato a raggiungere gli obiettivi dei clienti in quest\u2019area. Siamo entusiasti di espandere la nostra relazione di oltre quindici anni con Bridgewater con questa nuova impresa.\u201d Brian Kreiter, Bridgewater\u2019s Chief Operating Officer, ha confermato: \u201cIl viaggio verso un investimento sostenibile scalabile \u00e8 una priorit\u00e0 strategica per Bridgewater e per i nostri clienti. Utilizzando lo stesso processo di ricerca che abbiamo sviluppato negli ultimi quarant\u2019anni, abbiamo costruito un processo sistematico per progettare sia la sostenibilit\u00e0 che le caratteristiche finanziarie dei portafogli. Siamo entusiasti di continuare a collaborare con Lyxor per affrontare le sfide degli investitori globali.\u201d"}