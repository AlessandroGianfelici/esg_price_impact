{"date": "20210215", "category": "Direttive UE", "title": "Da EuropeanIssuers un altol\u00e0 alla Sustainable Corporate Governance Initiative della UE", "text": "EuropenaIssuers, associazione paneuropea che rappresenta gli interessi delle societ\u00e0 europee quotate presso le istituzioni dell\u2019UE, nell\u2019opinione pubblicata in risposta alla consultazione pubblica sulla Sustainable Corporate Governane Initiative della Commissione Europea afferma che non c\u2019\u00e8 la necessit\u00e0 di una nuova legislazione in materia, ma basterebbe una raccomandazione.  In particolare l\u2019Associazione esprime preoccupazione perch\u00e9 \u201cpur sostenendo pienamente il concetto di governo societario sostenibile, che aiuta a conciliare crescita economica, progresso sociale e protezione ambientale, il questionario porta a risposte predefinite che impediscono ai partecipanti di esprimere opinioni dissenzienti senza essere considerati oppositori del buon governo\u201d. Nella sua risposta viene l\u2019associazione degli emittenti sottolinea che i diversi aspetti sui doveri in capo agli amministratori sono sufficientemente coperti dalla normativa gi\u00e0 esistente e dai codici di corporate governance. Per esempio, per quanto riguarda la gestione dei rischi e delle opportunit\u00e0 verso gli stakeholders, non solo il quadro attuale \u00e8 sufficiente ed efficiente, ma sar\u00e0 ulteriormente rafforzato a seguito della revisione della direttiva sull\u2019informativa non finanziaria. Pertanto, EuropeanIssuers raccomanda di evitare la sovrapposizione di legislazioni sugli obblighi degli amministratori. Inoltre, EuropeanIssuers,\u00a0\u00a0ritiene che non sia necessaria una definizione a livello UE dell\u2019interesse aziendale, in quanto la diversit\u00e0 delle aziende e dei settori in cui operano non si adatta a regole prescrittive e uniformi che possono ostacolare lo sviluppo di buone pratiche. A questo proposito, Florence Bindelle, Segretario generale di EuropeanIssuers ha aggiunto: \u201cSe l\u2019UE ritiene necessario intraprendere ulteriori azioni sulla questione del governo societario, questo argomento dovrebbe essere affrontato meglio sotto forma di una raccomandazione agli Stati membri al fine di evitare una\u00a0\u00a0\u201cone size fits all\u201d data la grande diversit\u00e0 di aziende e pratiche\u201d. Luc Vansteenkiste, presidente di EuropeanIssuers, ha dichiarato: \u201cCi rammarichiamo per la mancanza di considerazione della realt\u00e0 sociale del contesto imprenditoriale. Le aziende integrano gi\u00e0 la governance sostenibile nella loro strategia in molti modi attraverso un maggiore dialogo con gli stakeholder e discutendo a livello di board su come integrare i rischi e i criteri di CSR nella remunerazione dei dirigenti. La visione a lungo termine di un\u2019azienda abbraccia e considera l\u2019ambiente, i clienti e le persone altrimenti non ha futuro. Questa evoluzione \u00e8 al centro del nuovo insieme di principi dei codici di Corporate Governance in tutta l\u2019UE e applicati dai leader aziendali\u201d. Nella sua risposta, EuropeanIssuers ha ribadito che, pur sostenendo un quadro giuridico dell\u2019UE\u00a0\u00a0sulla due diligence della catena di approvvigionamento, dovr\u00e0 essere impostato come obbligo di diligenza, che include solo i rischi pi\u00f9 gravi, e essere allineato ai principi di condotta aziendale responsabile riconosciuti a livello internazionale. Un quadro legislativo dell\u2019UE sui diritti umani dovrebbe imporre alle imprese di fare il possibile per evitare violazioni dei diritti umani. Questo framework deve essere applicato anche alle societ\u00e0 non UE che operano all\u2019interno dell\u2019UE."}