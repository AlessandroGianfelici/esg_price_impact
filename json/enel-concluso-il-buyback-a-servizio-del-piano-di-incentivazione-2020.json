{"date": "20201030", "category": "Buy back ", "title": "Enel, concluso il buyback a servizio del Piano di incentivazione 2020", "text": "Enel informa di avere acquistato sul MTA, nel periodo compreso tra il 26 ottobre e il 28 ottobre 2020, azioni proprie per un controvalore complessivo di 675 mila. L\u2019operazione fa seguito a quanto comunicato lo scorso 29 luglio circa l\u2019avvio di un programma di acquisto di azioni proprie, il \u201cProgramma\u201d, disposto in attuazione dell\u2019autorizzazione conferita dall\u2019Assemblea degli Azionisti del 14 maggio 2020 e deliberato a servizio del Piano di incentivazione di lungo termine per il 2020. Per effetto delle operazioni sopra descritte deve intendersi concluso il Programma, avviato in data 3 settembre 2020, nell\u2019ambito del quale sono state acquistate complessivamente una quantit\u00e0 di azioni Enel pari allo 0,016918% del capitale sociale, per un controvalore complessivo di circa 13 milioni. Considerando le azioni proprie gi\u00e0 in portafoglio, Enel deteneva complessivamente al 28 ottobre 2020 una quantit\u00e0 di azioni proprie pari allo 0,032156% del capitale sociale, per un controvalore di circa 26 milioni."}