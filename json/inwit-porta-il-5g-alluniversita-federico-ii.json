{"date": "20201110", "category": "5G development", "title": "INWIT porta il 5G all\u2019Universit\u00e0 Federico II", "text": "INWIT\u00a0ha siglato una collaborazione con l\u2019Universit\u00e0 Federico II di Napoli per dotare l\u2019Ateneo di\u00a0infrastrutture che consentano la ricezione ottimale del segnale degli operatori mobili negli ambienti indoor, compresa\u00a0la tecnologia di ultima generazione 5G.\u00a0 INWIT ha installato nell\u2019avveniristico Campus di San Giovanni a Teduccio le sue infrastrutture\u00a0DAS,\u00a0Distributed Antenna System. \u00a0Si tratta di antenne di ridotte dimensioni che consentono l\u2019utilizzo ottimale dei servizi dei diversi operatori telefonici, migliorando sensibilmente la connettivit\u00e0 dei dispositivi e la fruizione dei servizi mobili da parte di tutti gli studenti e docenti che lavorano e studiano nella facolt\u00e0.\u00a0 Giorgio Ventre, Direttore del Dipartimento di Ingegneria Elettrica e delle Tecnologie dell\u2019Informazione della Federico II\u00a0ha detto:\u201cSiamo estremamente felici di questa collaborazione con INWIT perch\u00e9 ci consentir\u00e0 di offrire a docenti e studenti della Federico II il meglio delle tecnologie di reti mobili di ultima generazione. Con questa installazione nel nostro Campus di San Giovanni, renderemo inoltre possibile alle startup ed agli hub di innovazione che ospitiamo la creazione di servizi e di prototipi che sfruttino tutte le potenzialit\u00e0 del 5G\u201d. Grazie a questa partnership, la connessione a internet negli spazi chiusi, quali aule e laboratori, migliorer\u00e0 sensibilmente. Il tutto senza interventi invasivi sulla struttura: l\u2019impatto visivo ed\u00a0elettromagnetico\u00a0dei DAS, infatti, \u00e8 trascurabile. Le antenne sono di ridotte dimensioni e sono dislocate nei vari ambienti dell\u2019Ateneo, con\u00a0emissioni per singolo impianto molto basseproprio grazie alla loro diffusione. L\u2019infrastruttura di INWIT, inoltre, \u00e8 gi\u00e0 pronta per la nuova tecnologia 5G, che incrementer\u00e0 notevolmente le performance delle connessioni mobili, permettendo lo sviluppo di applicazioni innovative che diventeranno parte integrante del modo di studiare e fare ricerca applicata nel futuro.\u00a0 Proprio da istituzioni come l\u2019Universit\u00e0 Federico II e i suoi dipartimenti e laboratori arriveranno lo studio e lo\u00a0sviluppo di applicazioni wireless in un\u2019ottica IOT,\u00a0Internet of Things. Dotare quindi gli ambienti e le aule dell\u2019Universit\u00e0 di sistemi di collegamento ad alta velocit\u00e0 e bassa latenza garantir\u00e0 a docenti e studenti di poter lavorare al meglio e utilizzando le migliori tecnologie. L\u2019 AD\u00a0di INWIT, Giovanni Ferigo ha dichiarato: \u201cLa realizzazione della copertura dedicata wireless delle aule e dei laboratori dei dipartimenti di Ingegneria dell\u2019Universit\u00e0 Federico II, rappresenta per INWIT non solo un\u2019importante occasione di business, ma anche un tassello fondamentale del piano di sostenibilit\u00e0 che guarda all\u2019innovazione ed alla comunit\u00e0 che ci circonda. Nel nostro ruolo di principale operatore infrastrutturale per tecnologie wireless italiano, stiamo infatti coprendo con impianti DAS siti con una forte valenza sociale come universit\u00e0, ospedali e musei. L\u2019importante accordo con l\u2019Universit\u00e0 Federico II, conferma il nostro interesse ad investire nel domani e nell\u2019eccellenza del sistema formativo e tecnologico italiano\u201d.\u00a0"}