{"date": "20210521", "category": "Biodiversit\u00e0", "title": "Enel X e ApicolturaUrbana.it, un\u2019alleanza per la tutela della biodiversit\u00e0", "text": "Enel X e ApicolturaUrbana.it stringono un\u2019alleanza per la tutela della biodiversit\u00e0 e programmano attivit\u00e0 di biomonitoraggio e percorsi sul tema delle api, sentinelle dell\u2019ambiente. Anche a Roma trover\u00e0 spazio un\u2019iniziativa di protezione di questi insetti e di biomonitoraggio ambientale grazie ad Apicolturaurbana.it realt\u00e0 creata da Mauro Veca, apicoltore urbano a Milano da oltre 10 anni, e Giuseppe Manno. La sede di Enel X in viale di Tor di Quinto, 47, a Roma, ospiter\u00e0 3 alveari gestiti da Apicolturaurbana.it allo scopo di sensibilizzare al rispetto dell\u2019ambiente e della biodiversit\u00e0. Negli ultimi tempi, per\u00f2, l\u2019inquinamento e l\u2019uso sempre pi\u00f9 massiccio di insetticidi, diserbanti e fitofarmaci e l\u2019erosione della diversit\u00e0 biologica causata dall\u2019agricoltura industriale stanno mettendo a dura prova le api e tutti gli impollinatori che sono alla base del delicato equilibrio dell\u2019ecosistema terrestre. Le api sono esseri viventi fondamentali per l\u2019ambiente e per la sopravvivenza del genere umano, soprattutto per il loro prezioso lavoro di impollinazione: Greenpeace ha stimato che 71 colture su 100 finiscono sulle nostre tavole grazie al lavoro delle api e che il valore aggiunto dell\u2019impollinazione per le coltivazioni di interesse alimentare in Italia ammonta a 1500 milioni di euro all\u2019anno."}