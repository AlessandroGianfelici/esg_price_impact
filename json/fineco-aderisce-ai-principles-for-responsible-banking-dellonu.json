{"date": "20210127", "category": "Principles for Responsible Banking", "title": "Fineco aderisce ai Principles for Responsible Banking dell\u2019Onu", "text": "Fineco ha ufficialmente aderito ai Principles for Responsible Banking (PRB) dell\u2019Organizzazione delle Nazioni Unite, ovvero l\u2019insieme di misure sviluppato dalla collaborazione innovativa tra le banche mondiali aderenti e la UN Environment Finance Initiative con l\u2019obiettivo di migliorare la sostenibilit\u00e0 del settore bancario. Attualmente sono circa 200 le banche che in tutto il mondo hanno aderito ai PRB. I PRB stabiliscono i ruoli e le responsabilit\u00e0 del settore bancario nel disegnare un futuro sostenibile e nell\u2019allinearsi agli obiettivi degli UN Sustainable Development Goals e all\u2019accordo di Parigi sui cambiamenti climatici del 2015. Inoltre stimolano le banche a favorire la sostenibilit\u00e0 in tutte le proprie aree di business e a identificare le azioni in grado di ottenere l\u2019impatto maggiore. In questo modo le banche firmatarie hanno anche l\u2019opportunit\u00e0 di beneficiare delle nuove opportunit\u00e0 che nascono con lo sviluppo di un\u2019economia sostenibile. Fineco conferma cos\u00ec la costante attenzione ai temi della sostenibilit\u00e0 e assume pubblicamente l\u2019impegno a rendere migliore l\u2019impatto della propria attivit\u00e0 sulla societ\u00e0. L\u2019adesione impegna la banca ad analizzare gli effetti del proprio business dal punto di vista ambientale e sociale, e a definire obiettivi in grado di portare miglioramenti misurabili sugli aspetti pi\u00f9 significativi. \u201cLa trasparenza \u00e8 uno dei pilastri su cui Fineco ha fondato il proprio modello di business, insieme alla sostenibilit\u00e0 di lungo periodo per tutti i nostri stakeholder, e per questa ragione\u201d commenta Lorena Pelliciari, Chief Financial Officer FinecoBank, \u201criteniamo che l\u2019evoluzione naturale per la nostra banca sia rappresentata dall\u2019attuazione delle best practice in materia di sostenibilit\u00e0. L\u2019adesione agli UN Principles for Responsible Banking conferma l\u2019impegno a integrare in modo strutturato la sostenibilit\u00e0 economica, ambientale e sociale nella strategia di lungo termine, un percorso in linea con il nostro obiettivo di un modello di business etico e rispettoso\u201d. Fineco \u00e8 una societ\u00e0 costituente dell\u2019indice FTSE4Good. Ha ottenuto un rating di sostenibilit\u00e0 pari ad \u201cA\u201d da parte di MSCI, e \u201cEE+\u201d (Very Strong) da Standard Ethics. Nel dettaglio i sei PRI prevedono l\u2019allineamento della strategia di business alle necessit\u00e0 degli individui e della societ\u00e0; il miglioramento dei propri impatti positivi e riduzione di quelli negativi; lincoraggiare pratiche sostenibili con i clienti; la proattivit\u00e0 nei confronti degli stakeholder; l\u2019efficacia della governance e l\u2019essere trasparente e responsabile degli impatti positivi e negativi."}