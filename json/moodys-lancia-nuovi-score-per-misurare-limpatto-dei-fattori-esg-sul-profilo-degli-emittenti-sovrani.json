{"date": "20210119", "category": "Sovereigns ESG", "title": "Moody\u2019s lancia nuovi score per misurare l\u2019impatto dei fattori ESG sul profilo degli emittenti sovrani", "text": "A seguito di un aggiornamento dei \u201cPrincipi generali per la valutazione della metodologia dei rischi ESG\u201d di Moody\u2019s a dicembre, l\u2019agenzia di rating ha pubblicato due nuovi tipi di punteggio ESG per gli emittenti sovrani. Si tratta di un punteggio sul profilo dell\u2019emittente, IPS, che misura l\u2019esposizione ai fattori ESG e di un punteggio di impatto sul rischio di credito, CIS, che misura l\u2019effetto dei fattori ESG sul rischio di insolvenza e sul rating. Il nuovo score sul profilo ESG dell\u2019emittente e lo score di impatto sul rischio di credito di Moody\u2019s forniscono maggiore chiarezza, coerenza e differenziazione in termini di esposizione al rischio e grado di impatto sul credito. L\u2019impatto complessivo dei fattori ESG sul rischio di credito \u00e8 molto spesso negativo, con rischi ambientali e sociali moderatamente o altamente negativi, spesso combinati con una debole forza di governance. Dai dati si evince che i fattori ESG hanno comunemente un impatto complessivo negativo sulla qualit\u00e0 del credito sovrano, in particolare nei mercati emergenti. Per i titoli sovrani il rischio ambientale \u00e8 molto spesso moderatamente negativo e, nella migliore delle ipotesi, neutro, mentre il rischio sociale tende ad essere moderato o molto negativo, rappresentando un\u2019esposizione pi\u00f9 intensa e pi\u00f9 ampia. La governance \u00e8 un punto di forza per la maggior parte delle economie avanzate, ma varia per i mercati emergenti. \u201cI nostri nuovi score ESG completano la nostra precedente analisi dell\u2019impatto ESG sul rischio di credito per gli emittenti sovrani\u201d, ha affermato Marie Diron, Moody\u2019s Managing Director Sovereign Risk e coautrice del rapporto. \u201cI punteggi evidenziano in modo chiaro e coerente la relativa vulnerabilit\u00e0 dei governi ai cambiamenti climatici, al rischio idrico o alla transizione dal carbonio, alla disuguaglianza demografica o di reddito. Sottolineano anche l\u2019impatto della forza di governance sul rischio di credito e in generale evidenziano un\u2019aleatoriet\u00e0 della capacit\u00e0 dei governi a rispondere sui rischi ESG \u201c. Su un totale di 144 paesi esaminati, esempi di titoli sovrani che subiscono un impatto negativo dai temi ESG includono il Sudafrica, particolarmente esposto al rischio sociale, il Bangladesh, che deve affrontare rischi ambientali e sociali, e la Turchia, che riflette una governance sempre pi\u00f9 debole che pesa sul rating sovrano. All\u2019altro estremo, i fattori ESG hanno un impatto complessivo positivo su 11 rating sovrani, tutte economie avanzate, illustrando principalmente i vantaggi di una governance forte, con un\u2019esposizione limitata al rischio ambientale e sociale. I paesi di questo gruppo includono l\u2019Irlanda, la Nuova Zelanda e la Svezia."}