{"date": "20210429", "category": "Azionariato attivo", "title": "Il fondo pensione LAPFF si opporr\u00e0 al piano di transizione climatica di Shell", "text": "LAPFF, organizzazione che rappresenta i fondi pensione delle amministrazioni locali del Regno Unito, si opporr\u00e0 al piano di transizione climatica di Shell, multinazionale operante nel settore petrolifero, nell\u2019energia e nella petrolchimica. All\u2019inizio di questo mese, Shell \u00e8 diventata la prima grande azienda energetica a dare la possibilit\u00e0 agli azionisti di votare la sua strategia di transizione energetica, allineando la societ\u00e0 alle richieste degli investitori per migliorare la trasparenza e la responsabilit\u00e0 sul clima delle societ\u00e0. Nonostante Shell abbia pubblicato piani di riduzione delle emissioni dettagliati, compresi obiettivi a breve e medio lungo termine (Net Zero), LAPFF ritiene che la strategia elaborata \u201cnon affronti sufficientemente le sfide a cui il settore petrolifero \u00e8 esposto, soprattutto considerando la concorrenza delle energie rinnovabili che potenzialmente mette fuori mercato le attivit\u00e0 legate ai combustibili fossili solo per motivi di costo\u201d. L\u2019organizzazione contesta diversi aspetti nei piani di Shell, tra cui il suo significativo affidamento sulla cattura e lo stoccaggio del carbonio e soluzioni di compensazione delle emissioni svolte attraverso la piantumazione di alberi, senza per\u00f2 poter comprendere il luogo e il tempo nel quale queste attivit\u00e0 verrebbero svolte. In ultimo, pur opponendosi alla risoluzione Shell, LAPFF raccomanda agli azionisti di sostenere una risoluzione del gruppo di sostegno Follow This, che propone a Shell di introdurre obiettivi di riduzione delle emissioni assolute a breve e medio termine."}