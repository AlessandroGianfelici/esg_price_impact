{"date": "20201029", "category": "Green bond ", "title": "Italgas rinnova il programma EMTN e include green e sustainable bond", "text": "Il Consiglio di amministrazione di Italgas ha deliberato il rinnovo del Programma EMTN, avviato nel 2016 aumentandone, contestualmente, l\u2019importo massimo dagli attuali nominali 5 miliardi a nominali 6,5 miliardi. Ad oggi, nell\u2019ambito dell\u2019attuale Programma EMTN, sono in circolazione prestiti obbligazionari per nominali 3,85 miliardi.  Il Consiglio ha inoltre autorizzato l\u2019emissione, da eseguirsi entro il termine di un anno dalla data di rinnovo del Programma, di uno o pi\u00f9 prestiti obbligazionari, da collocare esclusivamente presso investitori istituzionali. L\u2019ammontare complessivo di titoli obbligazionari in circolazione non potr\u00e0 eccedere tale importo massimo e i titoli di nuova emissione potranno essere quotati presso mercati regolamentati.  Il Programma EMTN consentir\u00e0 alla Societ\u00e0 di effettuare anche emissioni obbligazionarie destinate in maniera specifica al finanziamento di progetti di tipo \u201cGreen\u201d, \u201cSocial\u201d o \u201cSustainable\u201d."}