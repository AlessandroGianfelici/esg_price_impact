{"date": "20210512", "category": "Green Deal europeo", "title": "Commissione europea, adotta il nuovo piano \u201cAzzerare l\u2019inquinamento di aria, acque e suolo\u201d", "text": "L\u2019inquinamento \u00e8 la principale causa ambientale di molteplici malattie mentali e fisiche e di decessi prematuri, in particolare tra i bambini, le persone affette da determinate patologie e gli anziani. Stando alla recente relazione dell\u2019EEA, European Environment Agency, su salute e ambiente, nell\u2019UE, nonostante i notevoli miglioramenti registrati negli ultimi decenni, ogni anno oltre 400 000 decessi prematuri (anche per tumori) sono attribuiti all\u2019inquinamento dell\u2019aria ambiente, mentre 48 000 casi di cardiopatie ischemiche e 6,5 milioni di casi di disturbi cronici del sonno sono riconducibili al rumore, senza tenere conto di altre malattie attribuibili a entrambe le cause. Per rispondere a queste sfide, la Commissione europea ha adottato il piano d\u2019azione dell\u2019UE: \u201cAzzerare l\u2019inquinamento atmosferico, idrico e del suolo\u201d \u2013 uno dei principali obiettivi del Green Deal europeo e il tema principale della Settimana verde dell\u2019UE di quest\u2019anno. Il piano definisce una visione integrata per il 2050: un mondo in cui l\u2019inquinamento \u00e8 ridotto a livelli che non siano pi\u00f9 dannosi per la salute umana e gli ecosistemi naturali, comprese le misure per realizzare tale visione. Secondo le stime, i costi dell\u2019inquinamento atmosferico, in termini di salute e attivit\u00e0 economiche, sono stimati tra 330 e 940 miliardi di euro all\u2019anno nell\u2019UE, mentre tutte le misure adottate finora per migliorare la qualit\u00e0 dell\u2019aria nell\u2019UE hanno un costo combinato stimato tra 70 e 80 miliardi l\u2019anno. Per orientare l\u2019UE verso l\u2019obiettivo 2050, ovvero un pianeta sano per persone in buona salute, il piano d\u2019azione stabilisce obiettivi chiave per il 2030 miranti a ridurre l\u2019inquinamento alla fonte, rispetto alla situazione attuale, e segnatamente: Il piano delinea una serie di iniziative e azioni faro, tra cui: Insieme alla\u00a0strategia sulle sostanze chimiche per la sostenibilit\u00e0\u00a0adottata lo scorso anno, il\u00a0piano d\u2019azione traduce in azione l\u2019obiettivo dell\u2019UE di azzerare l\u2019inquinamento\u00a0per un ambiente privo di sostanze tossiche. Tale azione va di pari passo con gli obiettivi dell\u2019UE in materia di neutralit\u00e0 climatica, salute, biodiversit\u00e0 ed efficienza delle risorse e si basa su iniziative nei settori dell\u2019energia, dell\u2019industria, della mobilit\u00e0, dell\u2019alimentazione, dell\u2019economia circolare e dell\u2019agricoltura."}