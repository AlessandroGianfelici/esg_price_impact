{"date": "20210511", "category": "Trimestrali 1Q21 ESG", "title": "Fineco, approvati i risultati del primo trimestre 2021 con nuovi prodotti equity e sustainable in arrivo", "text": "Il Cda di FinecoBank ha approvato i risultati al 31 marzo 2021. I ricavi totali si attestano a 218,2 milioni di euro (+8,4% a/a) con un cost/income ration del 33,8%. L\u2019utile netto ha segnato un nuovo primato a 94,7 milioni (+2,7% a/a). Il Cet1 si attesta al 26,51%. In crescita anche il numero di nuovi clienti acquisiti, pari a 39.204. Prosegue l\u2019attivit\u00e0 di sviluppo di Fineco Asset Management, che nel 2021 amplier\u00e0 la propria offerta con nuovi prodotti\u00a0equity e sustainable, a conferma sempre di pi\u00f9 della capacit\u00e0 di rispondere con rapidit\u00e0 ed efficacia alle esigenze della clientela. Fineco sta proseguendo nello sviluppo della propria offerta nel Regno Unito, con il lancio dei prodotti ISA e l\u2019ulteriore ampliamento della gamma di fondi presenti sulla piattaforma Prosegue inoltre la rivisitazione dell\u2019offerta di brokerage con l\u2019introduzione di nuovi prodotti e servizi (mercati asiatici, CFD, nuovo rilascio della piattaforma PowerDesk). \u00c8 in corso il processo di integrazione verticale dei leveraged certificates, al termine del quale\u00a0la Banca diventer\u00e0 emittente, market maker e distributore attraverso la propria piattaforma, aumentando cos\u00ec la capacit\u00e0 di estrarre valore dal business, sfruttando i volumi prodotti dalla propria clientela e sviluppando un modello flessibile e moderno."}