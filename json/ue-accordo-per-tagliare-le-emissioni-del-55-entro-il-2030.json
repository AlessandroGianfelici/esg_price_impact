{"date": "20210422", "category": "Riduzione emissioni", "title": "UE, accordo per tagliare le emissioni del 55% entro il 2030", "text": "L\u2019Unione europea ha concluso un ambizioso accordo per tagliare le emissioni inquinanti di almeno il 55% entro il 2030 rispetto ai livelli del 1990. Questo nuovo target sostituisce il precedente che prevedeva un taglio superiore al 40%.  L\u2019obiettivo \u00e8 stato concordato a Bruxelles alla vigilia del vertice sul clima di Joe Biden per i leader mondiali e si innesta in una strategia di pi\u00f9 ampio respiro che culmina con la \u201cClimate Neutrality\u201d nel 2050. Il presidente della Commissione europea Ursula von der Leyen ha affermato che l\u2019accordo mette l\u2019UE \u201csu un percorso verde per una generazione\u201d. Nel rispetto dell\u2019Accordo di Parigi, l\u2019EU ha inoltre aggiornato i suoi piani climatici 2020 che attualmente prevedono il coinvolgimento di tutti i settori, equit\u00e0 e conservazione della competitivit\u00e0 dell\u2019Europa nel processo di transizione climatica. \u00c8 stato inoltre concordato che l\u2019UE investir\u00e0 ulteriormente in \u201ccarbon sinks\u201d come foreste, praterie e zone umide. Questi impegni dimostrano come l\u2019UE voglia porsi come principale attore nella lotta ai cambiamenti climatici."}