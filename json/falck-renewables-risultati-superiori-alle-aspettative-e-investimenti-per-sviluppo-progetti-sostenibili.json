{"date": "20210312", "category": "Risultati 2020", "title": "Falck Renewables, risultati superiori alle aspettative e investimenti per sviluppo progetti sostenibili", "text": "Risultati in crescita nel 2020 per il gruppo Falck Renewables, focalizzato nel settore delle energie rinnovabili, che nell\u2019anno del Covid-19 \u00e8 riuscito a contrastare le sfide e ha rafforzato l\u2019impegno sulla sostenibilit\u00e0. Il gruppo guidato da Toni Volpe ha registrato ricavi consolidati pari a 384,4 milioni, in crescita del 2,6% rispetto al 2019. L\u2019incremento della produzione nel Regno Unito, unitamente alla crescita del numero di impianti in esercizio, ha pi\u00f9 che compensato la minor produzione in Italia, Francia e Spagna nonch\u00e9 la contrazione dei prezzi di cessione dell\u2019energia elettrica eolica. Nel 2020 migliore anche l\u2019utile netto che ha toccato i 37,2 milioni in rispetto ai 27,3 milioni del 2019. Il 2020 ha visto un progresso dell\u2019azione di sostenibilit\u00e0, sia in termini di ulteriore integrazione ESG nel processo strategico decisionale, sia in termini di mole del programma di attivit\u00e0 implementato. Il nuovo Consiglio di Amministrazione (42% di presenza femminile), insediatosi ad aprile, ha costituito il Comitato di Strategia Sostenibile, con il compito di supportare la definizione degli obiettivi strategici del Gruppo, integrando sostenibilit\u00e0, mercati energetici e innovazione tecnologica. La crisi pandemica ha costituito ulteriore stimolo al processo di stakeholder engagement e all\u2019aggiornamento della matrice di materialit\u00e0, effettuati nel terzo trimestre.  Di seguito alcuni dei principali risultati ottenuti dal programma di sostenibilit\u00e0: Nel 2021, grazie all\u2019ottimo posizionamento del Gruppo, sia in termini di competenze sia in termini di risorse economiche e finanziarie, derivanti dalla recente emissione di un green bond convertibile per 200 milioni e dalle linee di credito committed per 325 milioni, il Gruppo intende aumentare le spese per le attivit\u00e0 di sviluppo di nuovi progetti da fonte rinnovabile anche attraverso una potenziale ulteriore diversificazione geografica e tecnologica. Il Consiglio di Amministrazione, in data odierna, ha altres\u00ec approvato la prima Dichiarazione consolidata di carattere Non Finanziario in quanto Falck Renewables S.p.A., ente di interesse pubblico ai sensi dell\u2019articolo 16, comma 1, del D. Lgs. 27 gennaio 2010, n. 39, \u00e8 rientrata nel campo di applicazione del D. Lgs. 30 dicembre 2016, n. 254 che disciplina la comunicazione di informazioni di carattere non finanziario e di informazioni sulla diversit\u00e0, avendo superato i limiti dimensionali previsti dall\u2019art. 2 comma 1 del Decreto stesso.  \u201cNel 2020, grazie a un modello di business resiliente ed innovativo, siamo riusciti ad affrontare le difficolt\u00e0 sollevate dal difficile momento storico, continuando a investire nella crescita oltre le aspettative e ad operare in maniera eccellente. Abbiamo impresso ulteriore spinta\u201d, ha commentato l\u2019Amministratore Delegato, \u201calle attivit\u00e0 di sviluppo, con un incremento significativo della pipeline di nuovi progetti, un nuovo target di 15 GW di pipeline al 2025, e continuato a investire, con determinazione, nel digitale. Il contesto di mercato favorevole alle rinnovabili e la dinamicit\u00e0 dell\u2019azienda ci permettono di guardare con fiducia alle sfide future, con l\u2019obiettivo complessivo di generare sempre pi\u00f9 valore condiviso e sostenibile per tutti i nostri stakeholder\u201d."}