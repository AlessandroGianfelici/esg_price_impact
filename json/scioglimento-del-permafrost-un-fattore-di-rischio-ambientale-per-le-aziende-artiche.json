{"date": "20210419", "category": "Opinione di Willem Visser, Emerging Market Corporate Credit Analyst, T. Rowe Price", "title": "Scioglimento del permafrost, un fattore di rischio ambientale per le aziende artiche", "text": "L\u2019aumento delle temperature globali sta portando allo scioglimento del permafrost (uno strato di suolo che resta congelato a 0\u00b0C per almeno due anni consecutivi). Per le aziende estrattive ed energetiche russe che operano nelle aree in cui \u00e8 presente il permafrost, questo cambiamento climatico rappresenta un rischio notevole, dato che pu\u00f2 minare le fondamenta e danneggiare le infrastrutture. Ci\u00f2 probabilmente implicher\u00e0 ulteriori spese in conto capitale (capex) per le aziende, per monitorare le condizioni e mobilitarsi per rafforzare gli asset se necessario. Alla luce di ci\u00f2, abbiamo intrapreso un processo di valutazione approfondito nel segmento del fixed-income e incorporato questo fattore di rischio ambientale nella nostra tesi di investimento globale per le aziende che sono potenzialmente esposte al disgelo. Per diversi decenni le temperature in Russia hanno superato la media globale, soprattutto nelle regioni del permafrost, che rappresentano pi\u00f9 della met\u00e0 delle terre emerse del Paese. Di conseguenza il permafrost \u2013 uno strato di suolo sotto la superficie terrestre composto da suolo, roccia e sabbia tenuti insieme dal ghiaccio \u2013 si sta sciogliendo, danneggiando l\u2019ambiente in due modi: Lo scioglimento del permafrost non \u00e8 un fenomeno nuovo in Russia, ma si prevede che accelerer\u00e0 in futuro a causa del persistente aumento delle temperature dagli anni \u201970. Per le aziende che operano nelle aree del permafrost i costi di capex probabilmente aumenteranno, dato che gli asset dovranno essere monitorati in modo pi\u00f9 costante rispetto al passato. Per esempio, in futuro potrebbero essere necessari e dovranno essere finanziati il controllo della temperatura delle fondamenta, l\u2019isolamento termico e/o i sistemi di raffreddamento. Potrebbero diventare essenziali anche stabilizzatori per la manutenzione delle infrastrutture e azioni correttive per rafforzare gli asset, aggravando ulteriormente i costi per le aziende. I rischi posti dai mancati investimenti o dallo scarso monitoraggio e mantenimento da parte delle aziende potrebbero essere ingenti, dato che aumenterebbero la probabilit\u00e0 che i loro asset si deteriorino. Ci\u00f2 potrebbe comportare non solo sanzioni importanti se dovessero verificarsi degli incidenti, ma anche potenziali danni per la reputazione e la credibilit\u00e0 dell\u2019azienda coinvolta, vista la crescente attenzione degli investitori per i cambiamenti climatici e i rischi ambientali. A nostro avviso, i rischi per le aziende russe vulnerabili allo scioglimento del permafrost finora considerati secondari sono aumentati, quindi \u00e8 fondamentale integrare questo fattore di rischio ambientale, insieme alla probabilit\u00e0 di maggiori costi di capex futuri, nel processo di ricerca. In Russia una parte importante delle attivit\u00e0 industriali ha luogo in regioni di permafrost, con quasi 250 miliardi di dollari di asset esposti al rischio di disgelo. In particolare, le attivit\u00e0 di upstream nel settore del petrolio e del gas sono a rischio, con una produzione attorno al 90% per il gas e al 30% per il petrolio che hanno luogo in aree di permafrost e che potrebbero aver gi\u00e0 subito un deterioramento della capacit\u00e0 portante delle fondamenta. Un ulteriore rischio per l\u2019industria del gas \u00e8 dovuto al fatto che il processamento deve avvenire vicino alla produzione prima che il gas possa essere trasportato. Le aziende con attivit\u00e0 di midstream nel segmento oil&gas sono quindi potenzialmente esposte anche al rischio legato al trasporto, che avviene attraverso ferrovie e condutture che attraversano ampie sezioni di permafrost. Nel settore dei metalli e dell\u2019estrazione invece, il rischio potrebbe verificarsi pi\u00f9 probabilmente attraverso una capacit\u00e0 portante instabile, che potrebbe impattare sugli impianti di produzione, sullo stoccaggio o sull\u2019alimentazione elettrica, o come risultato della rottura di una diga di scarico. Gli operatori delle miniere a cielo aperto sono pi\u00f9 a rischio rispetto a quelli delle miniere sotterranee perch\u00e9 queste ultime probabilmente operano sotto i livelli di permafrost. Per le aziende esposte al rischio disgelo, abbiamo individuato tre aree chiave da monitorare: Valutare questi tre elementi ci permette di categorizzare le aziende per livello di vulnerabilit\u00e0, cheutilizziamo poi come base per incorporare un premio per il rischio di disgelo nel nostro processo divalutazione sui bond. Guardando avanti continueremo a monitorare gli effetti dello scioglimento del permafrost sugli asset esulle aziende, per mitigare possibili impatti negativi, e a portare avanti l\u2019attivit\u00e0 di engagement con imanagement delle aziende su questa questione delicata."}