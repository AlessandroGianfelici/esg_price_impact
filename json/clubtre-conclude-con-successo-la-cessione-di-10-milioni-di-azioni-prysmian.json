{"date": "20210113", "category": "Azionariato", "title": "Clubtre conclude con successo la cessione di 10 milioni di azioni Prysmian", "text": "Clubtre, societ\u00e0 di cui Tamburi Investment Partners detiene il 66% del capitale sociale, ha concluso con successo la cessione di 10 milioni di azioni Prysmian, il 3,729% del capitale sociale, a un prezzo di 29,25 euro. L\u2019offerta, avvenuta attraverso una procedura di accelerated bookbuilding, ha raccolto 293 milioni di euro. Il prezzo determinato in sede di offerta corrisponde a un premio di circa l\u201911% rispetto al prezzo medio ponderato degli ultimi tre mesi. Dopo questa operazione Clubtre rester\u00e0 con l\u20191,33% del capitale sociale di Prysmian corrispondente a circa 3,58 milioni azioni. La presenza di Clubtre in Prysmian parte nel 2010 nell\u2019ambito di un club deal che aveva coinvolto importanti family office. L\u2019operazione \u00e8 stata guidata da Equita e Morgan Stanley in qualit\u00e0 di joint bookrunner."}