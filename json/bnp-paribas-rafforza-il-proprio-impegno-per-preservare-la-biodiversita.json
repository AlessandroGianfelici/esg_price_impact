{"date": "20210510", "category": "Biodiversit\u00e0", "title": "BNP Paribas rafforza il proprio impegno per preservare la biodiversit\u00e0", "text": "BNP Paribas, a tre anni dall\u2019adesione all\u2019iniziativa act4nature, ha annunciato il rafforzamento dei propri impegni per contribuire alla conservazione della biodiversit\u00e0. act4nature \u00e8 una iniziativa che riunisce aziende, settore pubblico, ricercatori scientifici e associazioni ambientali il cui scopo \u00e8 proteggere, promuovere e ripristinare la biodiversit\u00e0. Vista la crescente importanza di affrontare questo problema, il gruppo francese ha preso alcuni impegni che vuole realizzare entro il 2025: Questi nuovi impegni comportano la mobilitazione di tutte le attivit\u00e0 del Gruppo. In questo contesto, BNP Paribas Asset Management continua a supportare una maggiore trasparenza nella disclosure degli impatti delle aziende sulla biodiversit\u00e0 ed entro il 2022 lancer\u00e0 la sua roadmap per misurare le impronte \u201cacqua\u201d e \u201cforesta\u201d dei suoi portafogli di investimento. \u201cIl degrado della biodiversit\u00e0 ha ripercussioni ambientali, economiche e umane. Gli attori delle nostre societ\u00e0 devono contribuire a proteggere gli ecosistemi e le risorse. Il movimento pu\u00f2 essere solo collettivo, internazionale e profondamente radicato nel comportamento. Ecco perch\u00e9, all\u2019interno di BNP Paribas, annunciamo proattivamente azioni concrete ai nostri clienti, dipendenti e partner. In questo contesto, coalizioni come act4nature sono una leva chiave per una maggiore integrazione delle sfide della biodiversit\u00e0\u201d ha dichiarato Jean Laurent Bonnaf\u00e9, Direttore e Amministratore Delegato di BNP Paribas e Presidente di Entreprises pour l\u2019Environnement."}