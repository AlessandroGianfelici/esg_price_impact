{"date": "20210310", "category": "SFDR", "title": "MainStreet Partners: Come capire se un fondo \u00e8 davvero sostenibile?", "text": "Oggi 10 marzo \u00e8 entrata in vigore la SFDR, Sustainable Finance Disclosure Regulation che impone regole di trasparenza e chiarezza per il settore del risparmio gestito. Neill Blanks, Research Director, MainStreet Partners, societ\u00e0 di consulenza specializzata in ESG Advisory and Portfolio Analytics in investimenti sostenibili, fornisce una guida su quale approccio seguire per comprendere la sostenibilit\u00e0 dei prodotti finanziari. Ecco di seguito il testo di Blanks. Ci siamo, \u00e8 arrivata l\u2019entrata in vigore del Regolamento sulla disclosure delle informazioni relative alla sostenibilit\u00e0 nel settore finanziario (SFDR): dal 10 marzo \u00e8 richiesta infatti l\u2019identificazione e la disclosure sui rischi di sostenibilit\u00e0 per gli investimenti. Questo avr\u00e0 un impatto principalmente sui gestori e distributori di prodotti finanziari, ma, viste le modifiche proposte alla MiFID II, anche i consulenti finanziari saranno interessati dall\u2019aggiornamento dei requisiti di idoneit\u00e0 dei propri clienti. Consulenti e gestori dovranno adattare la loro valutazione delle preferenze dei clienti in relazione ai criteri ESG e assicurare di aver considerato l\u2019idoneit\u00e0 dei prodotti e dei servizi finanziari da una prospettiva di sostenibilit\u00e0. Questa valutazione probabilmente cambier\u00e0 il processo e la conversazione con i clienti sotto vari punti di vista. Per esempio, durante la discussione degli obiettivi d\u2019investimento, le preferenze di sostenibilit\u00e0 andranno incluse, a prescindere dal fatto che il cliente sia interessato o meno.  Inoltre, quando si consiglia uno strumento finanziario, le informazioni fornite dovranno includere una descrizione delle considerazioni in materia di sostenibilit\u00e0. Cos\u00ec, mentre il 2020 pu\u00f2 essere stato l\u2019anno in cui l\u2019ESG \u00e8 divenuto mainstream nella consapevolezza dell\u2019industria finanziaria,  il 2021 sembra essere l\u2019anno in cui la regolamentazione metter\u00e0 al centro dei processi decisionali e gestionali giornalieri le valutazioni di sostenibilit\u00e0. Ecco quali domande possono tornare utili a consulenti e gestori per aiutare a valutare gli asset manager e le loro strategie che adottano una forte integrazione ESG o hanno un profilo sostenibile \u2013 un valido aiuto per i colloqui con i propri clienti. La valutazione della casa di gestione \u00e8 importante perch\u00e9 rivela la credibilit\u00e0 della societ\u00e0 che fornisce la strategia, nonch\u00e9 le risorse dedicate al fondo e alla sostenibilit\u00e0 pi\u00f9 in generale. Indagare sulla missione di sostenibilit\u00e0 del fondo, chiedersi come viene determinato l\u2019universo investibile e quanto sia importante l\u2019integrazione ESG e l\u2019analisi delle controversie nel processo di selezione dei titoli. Per questa terza fase, noi a MainStreet Partners ci affidiamo ad un modello proprietario per valutare il profilo di sostenibilit\u00e0 complessivo del portafoglio esaminando le singole partecipazioni. Sebbene questo possa essere difficile da replicare per i consulenti, essi possono chiedere agli asset manager qual \u00e8 il loro processo per il controllo delle singole partecipazioni in base agli obiettivi di sostenibilit\u00e0 del fondo. Si dovrebbe anche chiedere il profilo di sostenibilit\u00e0 generale del portafoglio, se ci sono state controversie negli ultimi anni e come il gestore del fondo le ha affrontate. Infine, \u00e8 bene fare attenzione al fatto che i rating delle aziende spesso non incorporano le controversie in modo tempestivo."}