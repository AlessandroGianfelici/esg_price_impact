{"date": "20201127", "category": "Previste entrate contributive 2021 a 544,9 mln", "title": "Cassa Geometri stima un risultato positivo di 19 milioni di euro per il 2021", "text": "Il Comitato dei Delegati della Cassa Geometri ha approvato il bilancio di previsione 2021\u00a0con un risultato economico positivo di 19 milioni di euro.\u00a0 Il costante incremento dei redditi, pari al 28% nel quinquennio 2016-2020, molto probabilmente subir\u00e0 un rallentamento a causa della crisi che ha investito tutti i settori produttivi in conseguenza dell\u2019emergenza epidemiologica da Covid-19.\u00a0 Diego Buono, il Presidente della Cassa Geometri, Diego, dichiara:\u00a0\u201cAl fine di contenere gli effetti dell\u2019emergenza sul trend positivo nella crescita dei redditi, registrato in questi ultimi anni, e di garantire agli iscritti vicinanza e sostegno in ogni momento della loro vita, abbiamo messo in atto fin sin da subito molteplici\u00a0 provvedimenti ed azioni.\u00a0Inoltre per dare la massima assistenza agli iscritti la Cassa ha implementato, tra l\u2019altro, sia le provvidenze straordinarie che i prodotti assicurativi. Sono molto soddisfatto dei risultati raggiunti nonostante la pandemia abbia limitato fortemente la nostra vita personale e la nostra attivit\u00e0 professionale la quale, come non mai, viene svolta per lo pi\u00f9 in remoto\u201d.\u00a0 La spesa per l\u2019erogazione delle prestazioni istituzionali si stima nelle previsioni 2021 sui 531,3 milioni di euro\u00a0di cui circa\u00a09 milioni di euro\u00a0destinati\u00a0alla spesa per le provvidenze straordinarie, indennit\u00e0 di maternit\u00e0 delle professioniste e assistenza sanitaria\u00a0che la Cassa Geometri offre a tutti gli iscritti.\u00a0 Le\u00a0entrate contributive per il 2021 si prevedono in 544,9 milioni di euro. Il risultato della\u00a0gestione previdenziale, stimato per l\u2019esercizio 2021, presenta dunque un saldo positivo di 36 milioni di euro.\u00a0\u00a0 Per quanto riguarda invece la gestione patrimoniale della Cassa, i dati previsionali di redditi e proventi patrimoniali per il 2021 evidenziano un risultato complessivo di gestione di 14,6 milioni, di cui 2,8 milioni relativi alla gestione immobiliare e 11,8 milioni relativi a quella mobiliare."}