{"date": "20210419", "category": "Social investing", "title": "eToro aggiunge Chainlink e Uniswap alla propria offerta di crypto, in scia alla crescita degli investitori", "text": "eToro, la piattaforma di social investing, annuncia di aver aggiunto Chainlink (LINK) e Uniswap (UNI) alla sua offerta di crypto, portando a 18 il numero totale di token nei quali \u00e8 possibile investire su eToro. La mossa deriva dalla volont\u00e0 di eToro di rafforzare la propria offerta di crypto nei prossimi mesi tanto per gli investitori retail che per quelli professionali. LINK \u00e8 il token nativo di Chainlink che \u00e8 stato il primo protocollo a creare un collegamento sicuro tra l\u2019informazione presente all\u2019interno di applicazioni decentralizzate (d\u2019apps) e quella esterna alla blockchain. Attraverso la sua rete di oracoli \u00e8 in grado di stabilire se l\u2019informazione sia stata falsificata o manipolata. Ad oggi \u00e8 la dodicesima maggiore crypto con un valore di mercato di oltre 16 miliardi di dollari.\u00a0 UNI \u00e8 il token di governance di Uniswap, exchange decentralizzato costruito sulla blockchain di Ethereum. Uniswap facilita il trading automatico di qualsiasi ERC token dove ci sia liquidit\u00e0 tra due controparti sconosciute, utilizzando contratti smart. Contrariamente agli exchange centralizzati, non richiede un order book. Sulla base di quanto noto, il volume di scambi sull\u2019exchange ha superato 30 miliardi di dollari in gennaio. UNI vanta una capitalizzazione di mercato di quasi 16 miliardi di dollari ed \u00e8 l\u2019undicesima maggior cryptoasset secondo CoinMarketCap.\u00a0 Doron Rosenblum, VP Business Solutions di eToro ha commentato: \u201cAdesso \u00e8 il momento giusto per aggiungere nuove crypto a eToro. Abbiamo notato un\u2019esplosione nell\u2019interesse degli investitori retail per questa asset class e una forte domanda di poter investire su una gamma pi\u00f9 ampia di token. Tanto LINK che UNI mostrano modalit\u00e0 di utilizzo interessanti e ci ricordano che non tutte le crypto sono studiate per essere delle monete. Chainlink \u00e8 un progetto importante che si propone di sovrapporre dati di internet con informazioni immagazzinate nella blockchain mentre Uniswap \u00e8 una componente critica dell\u2019infrastruttura di crypto trading\u201d.\u00a0 \u201cCome per tutti gli investimenti, sollecitiamo gli investitori a svolgere le proprie ricerche. Per ogni azione c\u2019\u00e8 un business case; cos\u00ec per ogni crypto esiste un whitepaper dove le persone possono trovare informazioni sul suo modo d\u2019impiego. -ha aggiunto Rosenblum\u2013 eToro offre ai propri clienti accesso alle crypto in modo sicuro da pi\u00f9 di otto anni. Continueremo a cercare modi per aprire questo settore ad un numero sempre maggiore di persone, anche aggiungendo altri token nel corso di quest\u2019anno\u201d. eToro offre accesso ai mercati crypto ai clienti individuali dal 2013. I 20 milioni di utenti registrati su eToro a livello globale possono con comprare, detenere e vendere gli asset reali sottostanti di Link e UNI attraverso la piattaforma, utilizzando moneta a corso legale."}