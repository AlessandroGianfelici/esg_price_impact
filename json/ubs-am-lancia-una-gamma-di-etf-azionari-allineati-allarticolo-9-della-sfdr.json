{"date": "20210423", "category": "ETF ESG", "title": "UBS AM lancia una gamma di ETF azionari allineati all\u2019articolo 9 della SFDR", "text": "UBS Asset Management ha lanciato oggi su Borsa Italiana un\u2019intera gamma di ETF basata sugli indici MSCI Climate Paris Aligned, concepita per offrire un\u2019esposizione ai mercati azionari in grado non solo di soddisfare, ma di andare oltre il rispetto degli standard minimi definiti dall\u2019Accordo di Parigi in termini di impatto sul clima.  La nuova gamma consente, quindi, agli investitori di beneficiare delle opportunit\u00e0 derivanti dal passaggio a un\u2019economia a basse emissioni di anidride carbonica. In particolare, i nuovi UBS MSCI Climate Paris Aligned UCITS ETF quotati a Milano sono cinque e offrono esposizione su Azionario Europa, EMU, USA, Giappone e Globale. Gli ETF replicano gli indici MSCI Climate Paris Aligned, che creano portafogli di societ\u00e0 in grado di soddisfare una serie di criteri relativi ai rischi e alle opportunit\u00e0 connessi alla lotta al cambiamento climatico. La metodologia degli indici esclude le societ\u00e0 coinvolte in armi, tabacco e carbone termico. Sono escluse anche le societ\u00e0 che registrano entrate da attivit\u00e0 legate al petrolio e al gas. I portafogli MSCI Climate Paris Aligned mirano a raggiungere diversi obiettivi, tra i quali: Grazie a questi obiettivi e caratteristiche ESG, la gamma di ETF \u00e8 allineata all\u2019articolo 9 della Sustainable Finance Disclosure Regulation (SFDR) dell\u2019Unione Europea. Suni Harford, Presidente di UBS Asset Management, ha dichiarato: \u201cIl mondo sta passando ad un\u2019economia a basse emissioni di anidride carbonica e il nostro obiettivo \u00e8 quello di essere in prima linea nella trasformazione, fornendo le soluzioni di cui gli investitori hanno bisogno per allineare i loro portafogli con il percorso scelto. Siamo lieti di ampliare ulteriormente la nostra ampia offerta di ETF sostenibili con il lancio di questa nuova gamma di strumenti allineati agli obiettivi dell\u2019Accordi di Parigi, che consentono ai clienti di affrontare proattivamente i rischi climatici e di beneficiare delle opportunit\u00e0 derivanti dalla decarbonizzazione.\u201d"}