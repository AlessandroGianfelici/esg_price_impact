{"date": "20210420", "category": "Rating", "title": "Edison, Moody\u2019s alza il rating a Baa2", "text": "L\u2019agenzia di rating Moody\u2019s Investors Service ha elevato a Baa2 da Baa3 il rating di Edison Spa. L\u2019innalzamento del rating di Edison riflette il miglioramento del profilo di rischio del Gruppo a seguito della cessione di sostanzialmente tutte le sue attivit\u00e0 di esplorazione e produzione di idrocarburi (E&P) tra il 2020 e il 2021.  Il giudizio coglie anche la dinamica positiva degli utili e la maggiore generazione dei flussi di cassa, a fronte dell\u2019aumentata capacit\u00e0 di generazione elettrica, e della performance delle attivit\u00e0 gas.  L\u2019agenzia cita il beneficio derivante sia dal maggior contributo delle rinnovabili, a seguito dell\u2019acquisizione degli asset italiani di EDF Renouvelables, sia dalla messa in esercizio, prevista nel 2022 e nel 2023, di due nuovi clicli combinati a gas (CCGT), che saranno i pi\u00f9 efficienti in Europa.  Moody\u2019s si aspetta che Edison mantenga una robusta metrica finanziaria; tuttavia, le assegna un outlook negativo in linea con quello di EDF che ne sostiene il merito di credito."}