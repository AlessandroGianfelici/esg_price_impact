{"date": "20210524", "category": "Finanza Sostenibile", "title": "Luxembourg Green exchange raggiunge quota 1.000 obbligazioni sostenibili con l\u2019ultimo bond della BEI", "text": "La\u00a0Luxembourg Stock Exchange\u00a0(LuxSE) e\u00a0la Banca europea per gli investimenti\u00a0(BEI) hanno celebrato il raggiungimento di 1000 obbligazioni emessi presso la Luxembourg Green Exchange (LGX). Il recente Global Climate\u00a0Awareness Bond decennale, da 1,5 miliardi di dollari, della BEI \u00e8 il millesimo titolo sulla LGX. Sono oltre 50 obbligazioni verdi e sostenibili emesse dalla BEI. Le\u00a01.000 obbligazioni\u00a0attualmente quotate su LuxSE e visualizzate su LGX stanno raccogliendo un totale di oltre\u00a0500 miliardi di euro\u00a0per progetti di sviluppo verde, sociale e sostenibile in tutto il mondo, contribuendo cos\u00ec agli obiettivi di sviluppo sostenibile (SDG) delle Nazioni Unite e agli obiettivi dell\u2019Accordo di Parigi sui cambiamenti climatici. LuxSE ha fondato LGX nel 2016 per facilitare gli investimenti sostenibili. La piattaforma ha visto da allora una crescita esponenziale, evidenziando il ruolo sempre pi\u00f9 importante della sostenibilit\u00e0 nei mercati dei capitali internazionali. Attualmente, LGX conta\u00a0170 emittenti\u00a0in diversi settori, provenienti da 35 paesi diversi, inclusi i green bond di emittenti sovrani e i social bond emessi dalla Commissione europea. La BEI \u00e8 uno dei principali finanziatori mondiali dell\u2019azione per il clima e la prima Banca multilaterale di sviluppo ad allineare le sue nuove operazioni agli obiettivi e ai principi dell\u2019accordo di Parigi. La banca mira a dedicare oltre il\u00a050% dei nuovi finanziamenti annuali agli investimenti verdi\u00a0entro il 2025 e si \u00e8 impegnata a monitorare tali investimenti in linea con il quadro stabilito dal regolamento sulla tassonomia dell\u2019UE."}