{"date": "20201116", "category": "Decarbonizzazione", "title": "Un gruppo di fondi con asset per 7,6 trilioni scrive a 36 societ\u00e0 per chiedere impegni concreti sugli Accordi di Parigi", "text": "Un gruppo di 38 investitori istituzionali globali, che rappresentano asset per 7,6 trilioni di euro, ha scritto una lettera indirizzata a 36 tra le maggiori aziende europee pi\u00f9 esposte ai rischi legati alla decarbonizzazione per chiedere che gli impegni degli Accordi di Parigi siano presi in considerazione nel rendiconto finanziario. E che i conti riflettano in modo chiaro ed esplicito i rischi derivanti dall\u2019eventuale non allineamento agli obiettivi dell\u2019\u2019Accordo sul clima. L\u2019appello \u00e8 stato lanciato attraverso l\u2019Institutional Investors Group on Climate Change (IIGCC), un gruppo che riunisce pi\u00f9 di 250 societ\u00e0 di asset management e fondi pensione con lo scopo di collaborare con societ\u00e0 emittenti e istituzioni per prendere azioni concrete a favore della transizione energetica e la lotta al cambiamento climatico. La lettera \u00e8 indirizzata alle principali aziende del settore energetico, tra cui Enel, Endesa EDF e Iberdrola, del settore dei materiali tra cui Air Liquide, Arcelor Mittal, Saint-Gobaine e Basf e del settore dei trasporti, tra cui il gruppo Fiat, il gruppo Peugeot, Daimler, Renault e Volkswagen. Inoltre, una versione un po\u2019 rivista della lettera \u00e8 stata spedita ad alcuni gruppi come Eni, BP, Shell, Total CRH e Rio Tinto che avevano gi\u00e0 preso alcuni impegni sull\u2019argomento. Lo scopo dell\u2019iniziativa \u00e8 invitare le aziende a riflettere adeguatamente le implicazioni degli impegni globali per limitare gli aumenti di temperatura ben al di sotto dei 2 \u00b0 C, e idealmente a 1,5 \u00b0 C, nel loro bilancio. Passando dalle parole a impegni e risultati concreti. Le societ\u00e0 hanno anche ricevuto anche una copia delle \u201cAspettative degli investitori per i conti allineati a Parigi\u201d pubblicate oggi da IIGCC, documento che illustra pi\u00f9 dettagliatamente i passaggi che gli investitori richiedono alle societ\u00e0 per affrontare la questione. Tra gli investitori firmatari ci sono gruppi come DWS, l\u2019attivit\u00e0 internazionale di Federated Hermes, Aegon Asset Management, Nordea, Northern Trust, il Forum dei fondi pensione delle autorit\u00e0 locali del Regno Unito, i fondi pensione della Chiesa d\u2019Inghilterra e numerosi altri, nonch\u00e9 il gruppo Sarasin & Partners che ha redatto la lettera. \u201cLe aziende non si possono pi\u00f9 permettere di ignorare il significato del cambiamento climatico per la loro attivit\u00e0. Gli investitori hanno bisogno di vedere riflessi sui conti gli impatti finanziari delle azioni realizzate nel percorso per arrivare a zero emissioni\u201d, spiega Stephanie Pfeifer, CEO, Institutional Investors Group on Climate Change. \u201cIl cambiamento climatico \u00e8 un fatto materiale ed \u00e8 fuori di dubbio l\u2019importanza dell\u2019allineamento con l\u2019accordo di Parigi, ci\u00f2 di cui gli investitori hanno bisogno ora \u00e8 la visibilit\u00e0 di questo percorso nei conti delle societ\u00e0\u201d. Nel dettaglio i fondi chiedono 5 impegni al consiglio di amministrazione: Mentre ai revisori viene chiesto di controllare: L\u2019IIGCC individua tre linee di azione da realizzare in caso le aspettative non vengano soddisfatte tra cui engagement con l\u2019azienda, voto e in ultima ipotesi disinvestimento. L\u2019associazione sottolinea d\u2019altro canto come le aziende se messe alle strette abbiano dimostrato una capacit\u00e0 di agire rapidamente. E\u2019 il caso per esempio, nel settore del petrolio, di BP, Royal Dutch Shell e Total, che a seguito dell\u2019impegno degli investitori guidato da Sarasin & Partners, hanno esaminato i loro conti del 2019 alla luce dell\u2019accordo di Parigi e dell\u2019accelerazione transizione energetica. I tre gruppi hanno rivisto le ipotesi contabili, con conseguenti svalutazioni sostanziali. A giugno, BP \u00e8 andata oltre e ha annunciato svalutazioni comprese tra i 10 e i 15 miliardi, principalmente attribuite a un rapido allontanamento dai combustibili fossili. \u201cSiamo a un bivio nella nostra battaglia contro il cambiamento climatico. O diventiamo seri e iniziamo a spostare i flussi di capitale verso attivit\u00e0 in linea con l\u2019accordo di Parigi, oppure continuiamo a parlarne \u201c, aggiunge l\u2019autore di Investor Expectations, Natasha Landell-Mills, Head of Stewardship, Sarasin and Partners LLP. \u201cAllineare i conti agli Accordi di Parigi \u00e8 tra i cambiamenti pi\u00f9 importanti che guideranno la ridistribuzione del capitale a livello di sistema\u201d."}