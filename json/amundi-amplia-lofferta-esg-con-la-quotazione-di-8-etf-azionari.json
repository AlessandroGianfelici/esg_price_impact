{"date": "20210511", "category": "ETF responsabili", "title": "Amundi amplia l\u2019offerta ESG con la quotazione di 8 ETF azionari", "text": "Amundi,\u00a0primo asset manager europeo e pioniere dell\u2019investimento responsabile, ha ampliato la propria offerta disponibile in Borsa Italiana, con la quotazione di otto ETF azionari che replicano indici responsabili e climatici. Questi ETF fanno parte dell\u2019ampia gamma di ETF azionari e a reddito fisso di Amundi, progettata per offrire strumenti d\u2019investimento semplici e pronti all\u2019uso su esposizioni core, con diversi livelli di integrazione ESG. La gamma \u00e8 pensata per permettere agli investitori di implementare facilmente la loro strategia ESG, in linea con le proprie convinzioni in materia ESG, requisiti di integrazione e con il proprio budget di rischio. I nuovi ETF quotati includono: La gamma di ETF di investimento responsabile di Amundi disponibile in Borsa Italiana \u00e8 offerta a prezzi molto competitivi, con spese correnti a partire dallo 0,15%. Un approccio che consente agli investitori di concretizzare le loro scelte e valori individuali all\u2019interno della propria allocazione ESG, a costo contenuto. Vincenzo Sagone, head of ETF, Indexing and Smart Beta business unit di\u00a0Amundi SGR, ha dichiarato: \u201cL\u2019 ampliamento della gamma di ETF disponibile in Borsa Italiana ha l\u2019obiettivo di supportare gli investitori che vogliono implementare la propria strategia di investimento ESG e che riconoscono i vantaggi offerti dagli ETF, come la trasparenza e i costi contenuti. Siamo convinti che non esista un approccio unico all\u2019investimento responsabile. Per questo motivo crediamo che sia essenziale offrire ai nostri clienti la possibilit\u00e0 di scegliere tra diversi livelli di integrazione ESG, in funzione delle loro convinzioni e vincoli\u201d."}