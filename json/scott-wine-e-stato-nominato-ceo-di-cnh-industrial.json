{"date": "20201119", "category": "Nuovo CEO", "title": "Scott Wine \u00e8 stato nominato CEO di CNH Industrial", "text": "CNH Industrial annuncia la nomina di Scott W. Wine in qualit\u00e0 di CEO, con effetto dal 4 gennaio 2021. Il manager entra a far parte della societ\u00e0 arrivando da Polaris, di cui \u00e8 stato CEO dal 2008 e Presidente e CEO dal 2013.  Prima di entrare in Polaris, Wine ha ricoperto posizioni di vertice in United Technologies Corporation, Danaher Corporation e Allied Signal, divenuta Honeywell International dopo una fusione nel 1999. Wine porta con s\u00e9 una vasta esperienza nelle operazioni di M&A negli Stati Uniti, in Europa e in Asia.  \u201cWine, un manager di comprovata ed estesa esperienza internazionale in molti settori differenti, ha dimostrato ripetutamente di saper portare eccezionali risultati\u201d si legge nel comunicato. Suzanne Heywood, Presidente e CEO\u00a0pro tempore\u00a0di CNH Industrial, ha commentato: \u00abIl Consiglio di Amministrazione \u00e8 pienamente soddisfatto della nomina di Scott Wine, in considerazione della sua vasta esperienza industriale e della sua competenza strategica. Scott \u00e8 determinato ad attuare e portare a termine la strategia che la Societ\u00e0 ha presentato nel proprio Capital Markets Day nel 2019, incluso il piano di spin-off delle attivit\u00e0 on-highway\u00bb.\u00a0"}