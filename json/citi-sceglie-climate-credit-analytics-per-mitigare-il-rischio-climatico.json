{"date": "20201113", "category": "Analisi credito ESG", "title": "Citi sceglie Climate Credit Analytics per mitigare il rischio climatico", "text": "Citi utilizzer\u00e0 Climate Credit Analytics, un\u2019analisi pionieristica dello scenario climatico integrata con un insieme di modelli di analisi del rischio di credito, presentata da S&P Global Market Intelligence e Oliver Wyman alla Climate Week NYC 2020.  S&P Global Market Intelligence e Oliver Wyman hanno avviato una collaborazione con Citi per sostenere l\u2019impegno dell\u2019istituto finanziario sulla transizione graduale verso un\u2019economia a basse emissioni di carbonio. Il Climate Credit Analytics \u00e8 progettato per aiutare le istituzioni finanziarie e le aziende a valutare l\u2019impatto della transizione verso un\u2019economia a basse emissioni di carbonio e l\u2019influenza che tale processo esercita sul merito creditizio delle loro controparti. Questo strumento si basa sugli avanzati modelli di rischio e i datasets di S&P Global Market Intelligence integrate con le analisi sullo scenario climatico e l\u2019expertise degli stress test di Oliver Wyman. Colin Church, Head of Climate Risk Management di Citi, ha affermato: \u201cClimate Credit Analytics \u00e8 in linea con le direttive normative recenti e consentir\u00e0 al settore finanziario di analizzare e gestire meglio i rischi climatici, impiegando cosi i capitali per sostenere una crescita sostenibile a lungo termine. Far avanzare ulteriormente questa tecnologia \u00e8 una causa comune e noi siamo lieti di lavorare con partner cos\u00ec capaci.\u201d Eliza Eubank, Responsabile della gestione dei rischi ambientali e sociali di Citi, ha detto: \u201cQuesto nuovo strumento fornir\u00e0 un prezioso e rigoroso metodo per analizzare i portafogli dei nostri clienti sotto diversi scenari di rischio legati alla transizione climatica, consentendoci di migliorare le analisi sul cambiamento climatico. L\u2019integrazione di quest\u2019analisi contribuir\u00e0 alla gestione del rischio climatico, uno dei pillastri della nostra strategia di progresso sostenibile, e l\u2019implementazione della Task Force on Climate-related Financial Disclosures, TCFD\u201d. Martina Cheung, presidente di S&P Global Market Intelligence, ha dichiarato: \u201cIl cambiamento climatico \u00e8 un rischio non tradizionale. Le istituzioni finanziarie e le societ\u00e0 stanno lavorando per comprenderne le implicazioni. Abbiamo una profonda eredit\u00e0 nell\u2019analisi del merito di credito e siamo orgogliosi di lavorare con Citi alla creazione di un\u2019analisi sul clima e sul rischio di credito per contrastare gli effetti del rischio climatico sui mercati finanziari \u201c. John Colas, partner e vicepresidente di Financial Services Americas di Oliver Wyman, ha detto: \u201cSiamo lieti che Citi sar\u00e0 la prima banca a utilizzare Climate Credit Analytics. Questa soluzione che serve a quantificare i rischi climatici \u00e8 facilmente personalizzabile, incorpora gli scenari NGFS e copre tutti i settori aziendali, compresi i principali settori che emettono gas a effetto serra. L\u2019impegno di Citi per l\u2019ambiente manifesta il ruolo fondamentale che le istituzioni finanziarie svolgono nella lotta al cambiamento climatico\u201d."}