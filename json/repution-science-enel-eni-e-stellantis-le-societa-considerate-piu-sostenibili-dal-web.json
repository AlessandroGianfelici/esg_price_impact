{"date": "20210218", "category": "Identit\u00e0 digitale", "title": "Repution Science: Enel, Eni e Stellantis le societ\u00e0 considerate pi\u00f9 sostenibili dal web", "text": "Repution Science, una societ\u00e0 italiana che si occupa della gestione della reputazione aziendale, ha pubblicato la sua classifica ESG Perception Index. L\u2019indice analizza l\u2019identit\u00e0 digitale dei brand rispetto ai valori ESG. Secondo le valutazioni di Repution Science, le aziende che vengono percepite come pi\u00f9 sostenibili sul web sono Enel, Eni e Stellantis. La scala di valutazione parte da zero a 100. Il focus della metodologia \u00e8 quello di valutare la prossimit\u00e0 del brand a tutti i KPIs dei criteri ESG. L\u2019analisi \u00e8 basata su un campione di 150 societ\u00e0 italiane. L\u2019Enel si \u00e8 classificata prima con 95,5 punti, seguita da Eni e Stellantis con 88,93 punti.\u00a0\u00a0Nel TOP 20 di questa classifica si trovano anche CDP, SNAM, TERNA, Mercedes Benz Italia, Tim, Iren, Intesa Sanpaolo, Volkswagen Italia, A2A, BMW Italia, Poste, Acea, Ford Italia, Hera, Armani, Ferrero e Ferrovie dello Stato."}