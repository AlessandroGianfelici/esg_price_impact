{"date": "20210318", "category": "Fondi ESG", "title": "Tutti i fondi Ethenea hanno caratteristiche ESG secondo i regolamento SFDR", "text": "Ethenea, societ\u00e0 d\u2019investimento indipendente con sede in Lussemburgo specializzata nella gestione attiva di fondi multiasset e soluzioni di investimento diversificate ha completato l\u2019allineamento dei propri fondi al regolamento europeo di sostenibilit\u00e0 SFDR, in vigore dal 10 marzo 2021, iscrivendo tutti e tre i fondi a marchio \u201cEthna\u201d nella categoria dei \u201cFondi conformi all\u2019articolo 8\u201d. \u201cSempre pi\u00f9 spesso, i consulenti finanziari chiedono ai clienti se desiderano tenere conto degli aspetti Esg nei loro investimenti\u201d, spiega Christian Schmitt, Senior portfolio manager di Ethenea. \u201cNoi di Ethenea siamo fermamente convinti che un prodotto di qualit\u00e0, per essere considerato effettivamente tale, debba soddisfare le crescenti richieste di sostenibilit\u00e0 degli investitori, senza che questo implichi una minore attenzione alle prospettive di rendimento, alla protezione dai rischi e alla liquidit\u00e0\u201d. Il nuovo regolamento SFDR assicura che la sostenibilit\u00e0 dei singoli prodotti d\u2019investimento sia valutata su basi pi\u00f9 solide e oggettive, grazie a criteri di trasparenza e confrontabilit\u00e0 finora assenti. \u201cQuesta inclusione sottolinea la ferma determinazione di Ethenea a offrire ai suoi clienti soluzioni d\u2019investimento responsabili in grado di generare rendimenti competitivi e sostenibili. L\u2019elevata flessibilit\u00e0 dei fondi multiasset Ethna, Ethna-Defensiv (a prevalenza obbligazionaria), Ethna-Aktiv (bilanciato) e Ethna-Dynamisch (a prevalenza azionaria) ha sempre costituito il presupposto di base per adeguarsi nel tempo e con successo al continuo mutamento dei mercati e del contesto generale e negli ultimi anni anche la strategia di sostenibilit\u00e0 dei fondi d\u2019investimento \u00e8 stata costantemente migliorata e affinata. Dai primi criteri di esclusione a livello di prodotti adottati nel 2013 (riguardanti ad esempio l\u2019esclusione dei titoli del tabacco), con il tempo la societ\u00e0 \u00e8 giunta a un processo d\u2019investimento sofisticato, volto ad attribuire al tema della sostenibilit\u00e0 il giusto peso nella scelta dei titoli da inserire nei portafogli\u201d, precisa la societ\u00e0 in una nota."}