{"date": "20210517", "category": "Sustainability Loan", "title": "BNL, sustainable loan da 30 milioni per il gruppo Pittini per minimizzare l\u2019impatto ambientale delle attivit\u00e0", "text": "BNL Gruppo BNP Paribas ha strutturato un sustainable linked loan da 30 milioni della durata di 6 anni per il Gruppo Pittini, destinato a supportare gli investimenti \u201cgreen\u201d del Gruppo, realt\u00e0 internazionale di primaria importanza, che opera nei settori della produzione di acciai lunghi. Il finanziamento di BNL \u2013 denominato per le sue finalit\u00e0 \u201cpositive loan\u201d \u2013 rafforza l\u2019integrazione degli obiettivi di sostenibilit\u00e0 nella strategia dell\u2019azienda attraverso un meccanismo premiante sul costo del finanziamento legato al raggiungimento di specifici obiettivi di riduzione del consumo idrico e dell\u2019emissioni di polveri nei principali stabilimenti produttivi del Gruppo. Grazie a BNL, il Gruppo Pittini potr\u00e0 supportare il suo piano \u201cSustainable Steel Capex\u201d per la realizzazione di nuovi impianti di trattamento acque e di filtraggio polveri. Per Pittini la\u00a0sostenibilit\u00e0 ambientale rappresenta una leva strategica per sviluppare l\u2019innovazione e la crescita del Gruppo, garantendo la produzione di acciaio sostenibile. L\u2019operazione con Pittini rappresenta un\u2019ulteriore tappa nello sviluppo della strategia di \u201cPositive Banking\u201d di BNL e del Gruppo BNP Paribas, perch\u00e9 permette di essere al fianco di un\u2019eccellenza industriale del nostro Paese, conosciuta nel mondo, e di contribuire al suo piano di sostenibilit\u00e0, coniugando un business altamente innovativo e tecnologico con l\u2019attenzione all\u2019ambiente e al benessere delle persone."}