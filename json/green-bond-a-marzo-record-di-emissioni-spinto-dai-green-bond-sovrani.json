{"date": "20210325", "category": "Green Bond", "title": "NN IP, green bond a marzo record di emissioni, nel 2021 il mercato superer\u00e0 il trilione di euro", "text": "Le emissioni di green bond hanno gi\u00e0 raggiunto nuovi massimi mensili a marzo. Pur mancando ancora una settimana allafine del mese, le emissioni di obbligazioni versi hanno gi\u00e0 battuto il record del 2020 toccando i 48 miliardi di euro, in aumento rispetto al precedente primato di 44 miliardi di euro stabilito nel settembre 2020. Questa cifra record \u00e8 sostenuta da una forte emissione sovrana, con i governi che investono in una ripresa green. Secondo NN Investment Partners (NN IP), i green bond dovrebbero continuare a raggiungere nuovi massimi nel prossimo anno, data la loro attrattiva per gli emittenti e i forti rendimenti finanziari che offrono. Come risultato di un flusso di emissioni di green bond pi\u00f9 forte del previsto registrato fino ad ora nel 2021, NN IP ha aumentato la propria proiezione sulle emissioni di tutto l\u2019anno a 400 miliardi di euro (vedi figura). Se la stima fosse confermata spingerebbe il mercato globale dei green bond ben oltre 1 trilione di euro entro la fine dell\u2019anno.  \u201cGran parte di questa emissione record rappresenta l\u2019emissione pianificata dal 2020 che \u00e8 stata rinviata a causa della pandemia\u201d, commenta Bram Bos, lead portfolio manager green bond di NN IP. \u201cOra che siamo sulla strada della stabilit\u00e0, gli emittenti si stanno rifocalizzando sul futuro e sulla crisi climatica in corso\u201d.  Le emissioni sovrane costituiscono una buona parte delle nuove emissioni, con l\u2019Italia che \u00e8 entrata per laprima volta nel mercato dei green bond a marzo, e la Francia che ha emesso il suo secondo green bond nel corso del mese. Altri paesi, come la Spagna e il Regno Unito, dovrebbero attingere al mercato per la prima volta nel corso dell\u2019anno.  \u201cMolti governi stanno cercando di intraprendere la ripresa green\u201d, aggiunge Bos. \u201cL\u2019emissione di green bond pu\u00f2 aiutarli a raccogliere capitali per l\u2019attuazione dei loro piani infrastrutturali, e allo stesso tempo avvicinarli al raggiungimento dei loro obiettivi nell\u2019ambito dell\u2019accordo di Parigi\u201d. Le obbligazioni verdi sembrano destinate a rimanere interessanti per gli emittenti nel prossimo futuro, date le attuali dinamiche di mercato. Le emissioni green sono sempre pi\u00f9 scambiate all\u2019interno delle loro tradizionali curve di rendimento obbligazionario, dimostrando la loro attrattiva per gli investitori, che sono disposti a pagare un cosiddetto greenium per accedere a queste obbligazioni. Questo, a sua volta, rende il mercato dei green bond pi\u00f9 attraente per gli emittenti, che devono affrontare costi di finanziamento pi\u00f9 bassi. Inoltre, le obbligazioni verdi dovrebbero mantenere il loro fascino per gli investitori in quanto fornisconoancora rendimenti finanziari pi\u00f9 forti rispetto alle obbligazioni tradizionali. \u201cDal 2014, l\u2019indice Bloomberg MSCI Euro Green Bond ha superato l\u2019indice Bloomberg Euro Aggregate di circa lo 0,30% all\u2019anno\u201d, spiega Bos. \u201cQuindi, anche se le obbligazioni verdi scambiano qualche punto base all\u2019interno delle curve di rendimento tradizionali, continuano a sovraperformare le obbligazioni tradizionali, oltre che a contribuire a un futuro pi\u00f9 verde\u201d."}