{"date": "20210331", "category": "Fondi ESG", "title": "Columbia Threadnedle Investments, al 23\u00b0 Premio Alto Rendimento sul podio dei migliori gestori esteri", "text": "Columbia Threadnedle Investments, gruppo specializzato nell\u2019attivit\u00e0 di asset management leader a livello globale, sale sul podio tra i vincitori del 23\u00b0 Premio Alto Rendimento nella categoria \u2018Fondi Esteri \u2013 Miglior gestore\u2019. Una nuova conferma per la societ\u00e0 di gestione che consolida i successi ottenuti in questi anni in cui ha sempre pi\u00f9 creduto nel ruolo centrale degli investimenti responsabili e nell\u2019importanza della ricerca. Threadneedle (Lux) Global Smaller Companies AE EUR ha ottenuto il secondo riconoscimento nella categoria \u201cMigliore fondo azionario internazionale Small Cap\u201d, per il terzo anno consecutivo. Il comparto, gestito da Scott Woods, \u00e8 un azionario globale che investe almeno due terzi del proprio patrimonio in azioni globali di societ\u00e0 a piccola capitalizzazione, dall\u2019elevata qualit\u00e0 e potenzialit\u00e0 di crescita, ma che si ritengono sottovalutate dal mercato. In particolare, si focalizza su quelle con un\u2019imprenditorialit\u00e0 pi\u00f9 marcata, attive in specifiche nicchie di mercato, che possono generare rendimenti potenzialmente rilevanti. \u201cIn Columbia Threadneedle Investments abbiamo un obiettivo: il successo dei nostri clienti. Ciimpegniamo a ottenerlo grazie a un approccio d\u2019investimento unico nel suo genere che si fonda su quattro pilastri: prospettive globali, che ci consentono di avere una conoscenza completa di ci\u00f2 che accade in tutto il mondo, qualit\u00e0 della ricerca, grazie al lavoro di team composti da oltre 450 professionisti, investimento responsabile, con l\u2019ausilio di strumenti proprietari di analisi che abbiamo sviluppato internamente, e miglioramento continuo, per ricercare sempre le pi\u00f9 interessanti opportunit\u00e0 da offrire ai nostri clienti\u201d \u2013 ha dichiarato Alessandro Aspesi, Country Head Italia di Columbia Threadneedle Investments."}