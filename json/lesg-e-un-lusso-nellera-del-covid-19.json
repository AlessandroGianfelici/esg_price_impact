{"date": "20201120", "category": "Edelman Trust Barometer 2020", "title": "L\u2019ESG \u00e8 un lusso nell\u2019era del Covid-19?", "text": "Il Covid-19 ha rubato la scena, nell\u2019immediato, rispetto ai temi della sostenibilit\u00e0 presso gli investitori istituzionali, ma non appena la morsa del virus si far\u00e0 meno forte e si inizieranno a vedere i segni della ripresa economica i criteri ESG torneranno senza dubbio al centro dell\u2019attenzione degli investitori istituzionali. E\u2019 questa in sintesi la conclusione della survey effettuata presso 100 investitori istituzionali americani e altri 500 internazionali con un patrimonio gestito complessivo di 20 miliardi di dollari, effettuata da Edelman Trust e sintetizzata in un report intitolato \u201cL\u2019ESG \u00e8 un lusso nell\u2019era del Covid-19?\u201c. Lo studio ha analizzato gli effetti della pandemia sulle strategie degli asset manager. Di questi il 79% tra i money manager USA ha dichiarato di aver ridotto temporaneamente l\u2019attenzione verso i criteri ESG all\u2019interno del processo d\u2019investimento (la quota \u00e8 pari all\u201983% tra i gestori internazionali). Un atteggiamento in linea con quanto constatato presso le aziende in cui investono. visto che il 77% dei gestori afferma che anche le societ\u00e0 in portafoglio hanno tolto la priorit\u00e0 alle iniziative ESG. Questo atteggiamento, tuttavia, non \u00e8 da leggere come un raffreddamento degli investitori verso le urgenze ambientali, sociali e di governance. Niente affatto. Si tratta semplicemente di una reazione di breve periodo giustificata dai professionisti intervistati come un effetto indiretto della destabilizzazione portata dal virus, che ha colpito pesantemente i portafogli e ha richiesto una risposta immediata per cercare di ridurre le perdite di questi mesi.\u00a0 Non sar\u00e0 quindi la pandemia a mettere il freno alla trasformazione in atto. I gestori sono infatti convinti che alle societ\u00e0 migliori, quelle con i bilanci pi\u00f9 solidi non vadano fatti sconti e che debbano mantenere il proprio impegno verso gli obiettivi ESG anche nell\u2019attuale contesto. Il 93% dei partecipanti Usa ritiene che le societ\u00e0 pi\u00f9 profittevoli abbiano una responsabilit\u00e0 maggiore nell\u2019affrontare le tematiche ESG rispetto a quelle pi\u00f9 in difficolt\u00e0. Una leadership in termini di rating ESG che secondo il 92% degli intervistati merita di essere premiata dal mercato.  Il mantenimento di una sana cultura aziendale anche nei momenti di crisi \u00e8 infatti considerato uno dei pilastri della formazione della fiducia gli investitori. A ci\u00f2 si affianca la convinzione, da parte del 95% degli intervistati Usa che le societ\u00e0 con una forte performance in termini ESG siano pi\u00f9 resilienti di fronte alla crisi. Inoltre l\u201988% crede che le aziende che adottano investimenti ESG siano un ottimo oggetto di investimento perch\u00e9 riusciranno a generare profitti e rendimenti migliori nel futuro. Altra conseguenza della diffusione del Covid-19 \u00e8 una maggiore importanza delle istanze sociali, che diventano la variabile pi\u00f9 importante, anche rispetto all\u2019ambiente, all\u2019interno delle tre tematiche ESG. Non appena l\u2019emergenza Covid-19 sar\u00e0 superata i gestori sono pronti a riportare l\u2019enfasi degli investimenti sulle tematiche ambientali, sociali e di governance. Lo pensa il 96% dei gestori a stelle e strisce e il 91% di quelli internazionale. Inoltre il 93% dei money manager americani (e l\u201988% di quelli internazionali) \u00e8 convinto che la stessa diligenza sar\u00e0 mess anche dalle aziende in cui investono.  Un compito per il quale le societ\u00e0 di asset management si sono attrezzate visto che il 98% si \u00e8 strutturato con figure professionali che guidano il processo ESG che, sempre nel 98% dei casi, \u00e8 oramai radicato nel processo di investimento. L\u2019attivismo degli investitori \u00e8 considerato imprescindibile, anche se \u00e8 condonato nell\u2019attuale situazione di mercato. Nove investitori su dieci pensano comunque che \u201cvada vene iniziare una campagna pubblica anche nell\u2019attuale situazione\u201d e \u201ccon la ripresa salir\u00e0 anche l\u2019impegno attivo dei gestori\u201d. Tuttavia gli asset manager ritengono che le aziende non siano ancora ben preparate per rispondere a questi stimoli.  Il 92% degli intervistati concorda sul fatto che i leader aziendali hanno l\u2019obbligo di usare il proprio potere e la propria influenza per sostenere un cambiamento positivo nella societ\u00e0. Il 97% dei partecipanti al sondaggio pensa che il modello di gestione multistakeholder sia la via maestra per massimizzare i rendimenti. Su questo fronte si nota un leggero disallineamento tra gli investitori Usa, che mettono i consumatori al primo posto per importanza per le aziende, rispetto ai gestori internazionali che ritengono che la priorit\u00e0 per le imprese debba essere assicurarsi l\u2019eticit\u00e0 della catena di fornitori. I temi sociali, con la pandemia, sono balzati al primo posto della scala di priorit\u00e0 degli investitori con un interesse specifico soprattutto sulla gestione del capitale umano, sulla salute e sulla sicurezza dei dipendenti e ovviamente sulla Diversity&Inclusion, che impatta sull\u2019affidabilit\u00e0 di un\u2019azienda. Il 63% dei professionisti ritiene che l\u2019indicatore D&I sia un dato che influisce sulla fiducia verso la societ\u00e0.\u00a0 Gli investitori pensano nel post Covid-19 di tornare ad aumentare il proprio impegno sui rischi climatici, dal rischio climatico all\u2019ecoefficienza dell\u2019azienda. Al sondaggio, inviato da Eldman, hanno risposto di 600 aziende. Il 51% di coloro che hanno aderito al sondaggio ricopre il ruolo di Financial Analysts e il 21% sono CIO. Il 60% delle aziende intervistate ha un valore di AUM che supera il miliardo di dollari. Il 95% delle firm del campione adotta strategie di investimento di tipo Growth, Value, Activist e Industry-specific."}