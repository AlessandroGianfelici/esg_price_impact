{"date": "20210512", "category": "Valorizzazione del capitale umano", "title": "Prysmian punta su Diversit\u00e0 e Inclusione, remunerazioni variabili legate all\u2019equilibrio di genere", "text": "Prysmian\u00a0rafforza l\u2019impegno sui temi della\u00a0Diversit\u00e0 & Inclusione\u00a0con l\u2019obiettivo di valorizzare ulteriormente il proprio capitale umano, rappresentato da circa 28.000 dipendenti in tutto il mondo. L\u2019aumento della percentuale di donne, sia tra i colletti bianchi sia a livello di senior manager, \u00e8 tra i parametri di sostenibilit\u00e0 ai quali \u00e8 legata l\u2019erogazione della remunerazione variabile dei manager aziendali. A testimonianza della rilevanza strategica della diversit\u00e0 di genere e culturale Prysmian ha inoltre creato un nuovo\u00a0Diversity & Inclusion Steering Committee globale\u00a0che dovr\u00e0 presiedere il raggiungimento degli obiettivi che il Gruppo si \u00e8 dato. Il Comitato \u00e8 composto da Aysun Kalmik, gi\u00e0 Direttore Risorse Umane di Prysmian Turchia in qualit\u00e0 di Leader, e da Prasha Sarwate, gi\u00e0 Product Development Manager nella sede di Lincoln in Rhode Island, in qualit\u00e0 di Vice Leader. Il Gruppo, con l\u2019obiettivo di migliorare l\u2019equilibrio di genere nella forza lavoro, si \u00e8 prefissato, entro il 2022, i seguenti obiettivi di Diversity & Inclusion: \u201cCrediamo fortemente che fare leva sulla\u00a0diversit\u00e0 di genere, et\u00e0 e cultura significhi creare un valore superiore e ci impegniamo costantemente per costruire un ambiente di lavoro in cui tutti i nostri dipendenti possano sentirsi compresi, rispettati e inclusi, cos\u00ec come sono. Pi\u00f9 che un\u2019aspirazione una necessit\u00e0 o, se vogliamo,\u00a0un business case per un\u2019azienda che deve lavorare con clienti, fornitori e azionisti di provenienza e cultura molto diverse. Per migliorare in questa direzione, \u00e8 fondamentale creare consapevolezza e una discussione positiva che contribuisca ad un\u2019evoluzione della cultura aziendale\u201d, ha sottolineato\u00a0Fabrizio Rutschmann, Chief HR Officer di Prysmian Group. Inoltre, dal 17 al 21 maggio si svolger\u00e0 la prima\u00a0Global eNclusion Week del Gruppo, un evento digitale di cinque giornate con una serie di panel e workshop in modalit\u00e0 digitale sull\u2019importanza e sui benefici della costruzione di spazi di lavoro basati su Diversit\u00e0 e Inclusione."}