{"date": "20210115", "category": "Climate Change", "title": "Net Zero Asset Owner Alliance pubblica gli obiettivi per il 2025 a supporto delle zero emissioni entro il 2050", "text": "Net Zero Asset Owner Alliance ha pubblicato l\u2019Inaugural 2025 Target Setting Protocol. Dopo che il 2020 ha raggiunto le pi\u00f9 alte temperature mai registrate, trentatr\u00e9 dei maggiori investitori mondiali, con AUM pari a 5,1 trilioni di dollari, si sono impegnati a stabilire e riferire gli obiettivi legati al clima per il 2025, con lo scopo di supportare la transizione verso le zero emissioni nette di gas a effetto serra entro il 2050.\u00a0 Gli obiettivi sono strutturati in quattro pilastri: coinvolgimento; obiettivi di decarbonizzazione del portafoglio, obiettivi settoriali e investimenti positivi per il clima. Stabilire degli obiettivi visibili da parte di asset owner che sono al vertice dell\u2019universo degli investimenti, per il coinvolgimento di altri asset manager, societ\u00e0, gruppi industriali e responsabili politici, \u00e8 il modo pi\u00f9 efficace per influenzare l\u2019economia reale in modo da limitare un aumento della temperatura globale oltre l\u2019obiettivo di Parigi di 1,5\u00b0C. Il risultato di oltre due mesi di consultazioni pubbliche sul protocollo preliminare per la definizione degli obiettivi per il 2025, pubblicato il 13 ottobre 2020, arriva quando i singoli membri hanno gi\u00e0 iniziato a pubblicare i propri obiettivi di decarbonizzazione per il 2025. La definizione degli obiettivi tramite il protocollo \u00e8 stata sviluppata dai membri di questa Alleanza e segue un approccio molto ambizioso, rigoroso e singolare. G\u00fcnther Thallinger, presidente di Net Zero Asset Owner Alliance e membro del Cda di Allianz, ha dichiarato: \u201cLa fondazione di Net Zero Asset Owner Alliance e la pubblicazione del Protocollo hanno dato il via alla realizzazione di altre iniziative indirizzate al Net Zero. Gli investitori e le aziende di tutto il mondo devono seguire questo approccio, pubblicando i propri obiettivi rigorosi e responsabili, basati sulla concretezza. Noi membri iniziamo cambiando veramente noi stessi e poi lavoriamo con altre aziende per ottenere il cambiamento \u201c. Thallinger continua \u201cIl business deve diventare sostenibile, in realt\u00e0 il capitalismo deve diventare sostenibile. Modificando il processo decisionale di investimento e includendo la neutralit\u00e0 climatica come obiettivo a breve termine, gli asset owner stanno dando un grande contributo\u201d Questa associazione ha ispirato altre iniziative per raggiungere l\u2019obiettivo Net Zero e chiede alle istituzioni finanziarie, ai fondi sovrani e alle societ\u00e0 che operano in settori ad alte emissioni di impegnarsi per l\u2019obiettivo Net Zero, fissando obiettivi materiali per il 2025 e di fare rapporto su quelli. L\u2019uso di obiettivi a breve termine basati sulla concretezza sar\u00e0 una guida importante per determinare le traiettorie aziendali e di portafoglio, nonch\u00e9 per guidare l\u2019azione di engagement. Net Zero Asset Owner Alliance sta lavorando a fianco delle iniziative di UNEP FI, United Nations Environment Programme Finance Initiative, e della CCCA, Collective Commitment for Climate Action, e fa parte della campagna Race to Zero. Nella prefazione del protocollo, l\u2019ex segretario esecutivo dell\u2019UNFCCC, United Nations Framework Convention on Climate Change, e partner fondatore del Global Optimism, partner strategico e scientifico di Net Zero Asset Owner Alliance, Christiana Figueres, ha dichiarato: \u201cFissare obiettivi trasparenti, rigorosi e realistici, e poi impegnarsi a dare conto di essi, nei prossimi 4 anni, \u00e8 allo stesso tempo una straordinaria ma anche essenziale dimostrazione di ambizione da parte dei leader del settore privato che sono al vertice dei nostri sistemi finanziari\u201d. Il protocollo ha un raggio di copertura che parte dalle attivit\u00e0 pi\u00f9 classiche e arriva fino ai settori pi\u00f9 difficili in termini di climate change. Adottare un approccio settoriale significa che questi investitori intensificheranno il loro lavoro per convincere le societ\u00e0 ad alta intensit\u00e0 di carbonio affinch\u00e9 apportino i cambiamenti necessari per la transizione verso Net Zero."}