{"date": "20210428", "category": "Partnership", "title": "Eni gas e luce, Legacoop e Harley&Dikkinson: siglato l\u2019accordo sulla riqualificazione energetica e sismica", "text": "Eni gas e luce,\u00a0Harley&Dikkinson\u00a0e\u00a0Legacoop\u00a0Produzione e Servizi, associazione nazionale di rappresentanza delle cooperative di produzione, lavoro e servizi aderenti a Legacoop hanno siglato un\u00a0accordo\u00a0per promuovere le opportunit\u00e0 connesse alla riqualificazione energetica e di messa in sicurezza sismica degli edifici, al fine di poter sfruttare le opportunit\u00e0 degli incentivi fiscali in ambito\u00a0ecobonus, sismabonus e Superbonus 110%.\u00a0\u00a0 Grazie a quest\u2019accordo, la rete dei consorzi nazionali, delle cooperative e dei consorzi artigiani in forma cooperativa, promossa da Legacoop Produzione e Servizi, grazie alla capillare organizzazione territoriale, potr\u00e0 aderire in qualit\u00e0 di Partner al servizio\u00a0CappottoMio. Avranno inoltre la possibilit\u00e0 di cedere a Eni gas e\u00a0luce i crediti di imposta\u00a0derivanti dagli interventi connessi\u00a0alla riduzione dei consumi energetici del settore edilizio, per riqualificare e valorizzare il patrimonio abitativo\u00a0del nostro Paese. Attraverso la realizzazione di\u00a0incontri formativi\u00a0specifici sul territorio nazionale, previsti anche in\u00a0modalit\u00e0 webinar, a cui parteciperanno gli esperti di Eni gas e luce e Harley&Dikkinson, unitamente a specifiche comunicazioni attraverso i canali informativi di Legacoop Produzione e Servizi, tutti gli associati potranno\u00a0approfondire le opportunit\u00e0 derivanti dagli interventi\u00a0\u00a0di riqualificazione energetica e la messa in sicurezza sismica degli edifici, anche grazie agli incentivi previsti, con la possibilit\u00e0, volendo, di qualificarsi come partner del servizio CappottoMio di Eni gas e luce."}