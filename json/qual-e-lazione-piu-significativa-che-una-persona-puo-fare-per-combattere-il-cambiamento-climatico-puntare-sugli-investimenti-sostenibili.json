{"date": "20200925", "category": "Environmental", "title": "Per combattere il cambiamento climatico in modo attivo bisogna puntare sugli investimenti sostenibili", "text": "C\u2019\u00e8 chi usa la borraccia al posto delle bottigliette di plastica. Chi non utilizza pi\u00f9 la macchina e va in bicicletta. Altri, pi\u00f9 estremi, annunciano di lavarsi pi\u00f9 di una volta alla settimana. Alcune aziende si impegnano a piantare alberi. Sono molti i piccoli atti quotidiani che vengono sostenuti e divulgati per la difesa del clima.Oggi in particolare, nella Giornata della Terra, diverse inchieste e articoli indagano quali possono gli atteggiamenti pi\u00f9 efficaci per dare il proprio concreto contributo nel combattere i cambiamenti climatici e difendere l\u2019ambiente.Ma, come redazione di ESG news, ci troviamo d\u2019accordo con Morningstar che sintetizza: se sei un investitore probabilmente l\u2019azione pi\u00f9 di impatto che tu possa fare a favore del clima e dell\u2019ambiente \u00e8 indirizzare i tuoi investimenti sulla sostenibilit\u00e0.I fondi ESG hanno un impatto diretto sulle strategie delle aziende e su come essi impegnano le proprie azioni per un\u2019economia pi\u00f9 sostenibile e la difesa dell\u2019ambiente. Un esempio concreto viene dal fatto che i fondi ESG non investono nelle imprese che non hanno un chiaro percorso di riduzione delle emissioni o che non hanno un piano per tagliare la propria impronta ecologica di emissioni di CO2.Al contrario, investendo in quelle pi\u00f9 virtuose, permettono loro di avere maggiore accesso al mercato dei capitali e a potere sostenere nel lungo periodo le proprie strategie di crescita."}