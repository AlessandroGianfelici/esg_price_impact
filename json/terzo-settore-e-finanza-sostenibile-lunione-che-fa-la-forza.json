{"date": "20210517", "category": "Forum per la finanza sostenibile", "title": "Terzo Settore e Finanza sostenibile, l\u2019unione che fa la forza", "text": "\u201cLa\u00a0finanza sostenibile\u00a0\u00e8 uno strumento in pi\u00f9 che consente di sprigionare il potenziale trasformativo e di sviluppo del\u00a0Terzo settore\u201d. Cos\u00ec la portavoce del Forum del Terzo Settore,\u00a0Claudia Fiaschi, ha aperto oggi il webinar Terzo settore e finanza sostenibile: prove di futuro, evento di presentazione della terza edizione dei Cantieri ViceVersa, il progetto realizzato dal Forum nazionale del Terzo Settore e dal Forum per la Finanza Sostenibile, per promuovere lo scambio e la conoscenza tra il mondo del Terzo Settore e quello degli operatori finanziari.\u00a0 Nel corso dell\u2019evento \u00e8 stato presentato il Report del progetto 2020. Cantieri ViceVersa finora ha incontrato oltre 20 enti di Terzo settore, 5 aziende for profit e circa 35 operatori finanziari tra banche, compagnie assicurative, fondazioni unitamente a fondi di investimento e di garanzia per analizzare quale potrebbe essere il terreno d\u2019incontro e gli strumenti per avviare progetti collaborativi. Cantieri ViceVersa \u2013 Network finanziari per il Terzo Settore \u00e8 un progetto promosso dal Forum Nazionale del Terzo Settore in collaborazione con il Forum per la Finanza Sostenibile che ha l\u2019obiettivo di agevolare il dialogo tra Enti di Terzo Settore (ETS) e operatori finanziari e al contempo di analizzare strategie e strumenti di finanza sostenibile in grado di rispondere alle esigenze degli ETS. Tra i principali obiettivi, la promozione nel mondo del Terzo Settore di una maggiore consapevolezza del potenziale ruolo della\u00a0finanza sostenibile nell\u2019accompagnamento di processi di cambiamento e progresso sociale e degli strumenti\u00a0utilizzabili da un lato e dall\u2019altro la promozione nel mondo della finanza di una maggiore consapevolezza del processo di costruzione del valore messo in campo dai diversi ETS. \u201cTra le previsioni della\u00a0riforma\u00a0del Terzo settore \u2013 ha spiegato\u00a0Fiaschi\u00a0\u2013 c\u2019\u00e8 il sostegno agli operatori che intendono disegnare gli strumenti finanziari a supporto del nostro mondo e delle\u00a0politiche ad impatto sociale e ambientale. Cantieri ViceVersa vuole cogliere questa sfida, costruendo un laboratorio di\u00a0co-progettazione\u00a0tra operatori finanziari e soggetti di Terzo settore e soluzioni innovative di accompagnamento finanziario che consentano di comprendere e apprezzare il modo di costruire valore del Terzo settore, di generare sviluppo ed impatto sociale e di\u00a0ridurre le disuguaglianze\u00a0attraverso altre forme di economie, spesso nei territori pi\u00f9 difficili.\u201d \u201cSiamo molto contenti di rinnovare per il terzo anno la partnership consolidata con il Forum nazionale del Terzo settore. Questa edizione di Cantieri ViceVersa \u2013 ha affermato Francesco Bicciato, segretario generale del Forum per la Finanza Sostenibile \u2013 si apre in un momento decisivo per la ripresa del nostro Paese, a seguito della crisi generata dalla pandemia di Covid-19: la conoscenza reciproca e il dialogo tra operatori finanziari ed Enti del Terzo Settore sar\u00e0 cruciale per attivare azioni efficaci sul territorio, in grado di centrare le missioni del Piano Nazionale di Ripresa e Resilienza e costruire una crescita fondata su equit\u00e0 e inclusione sociale\u201d. Durante l\u2019incontro sono intervenuti\u00a0Laura Castelli, Vice ministro dell\u2019Economia e della Finanza, Giorgio Vittadini, Presidente della Fondazione per la Sussidiariet\u00e0,\u00a0Luca Di Lorenzo, responsabile Terzo Settore e Ethical Consumers, Assimoco,\u00a0Stefano Gallo, responsabile Territorial Development & Relations Unicredit,\u00a0Anna Crocetti, research officer and Membership Management, Forum per la Finanza Sostenibile e\u00a0Francesco Gentili, responsabile progetti speciali, Forum Nazionale del Terzo Settore. Il webinar \u00e8 stato moderato da moderato da\u00a0Elisabetta Soglio\u00a0del Corriere della Sera. \u201cIl momento storico che siamo vivendo dobbiamo sfruttarlo per inserire l\u2019economia sociale dentro il settore finanziario. Le differenze sono dei punti di forza, quindi il rapporto tra la finanza e il terzo settore deve fare tesoro di questo principio per integrare i propri sforzi. L\u2019obiettivo del nostro lavoro \u00e8 quello di trasformare e di indirizzare tutti i player della finanza verso la finanza a impatto\u201d, ha dichiarato il vice-ministro Castelli.  Saranno\u00a0tre le novit\u00e0\u00a0che caratterizzeranno i lavori dei\u00a0Cantieri ViceVersa 2021, traendo spunto dall\u2019esperienza accumulata e puntando a un\u2019innovazione continua del progetto: Anche l\u2019edizione 2021 dei Cantieri ViceVersa si concluder\u00e0 con la pubblicazione di un report che, quest\u2019anno, conterr\u00e0 un resoconto completo dei lavori della summer school e verr\u00e0 presentato il 23 novembre, in occasione della\u00a0Settimana Sri."}