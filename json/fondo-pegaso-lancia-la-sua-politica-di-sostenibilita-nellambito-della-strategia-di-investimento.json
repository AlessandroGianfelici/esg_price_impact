{"date": "20210315", "category": "ESG investing", "title": "Fondo Pegaso lancia la sua Politica di Sostenibilit\u00e0 nell\u2019ambito della strategia di investimento", "text": "Il Fondo Pegaso si \u00e8 dotato di una specifica Politica di Sostenibilit\u00e0 per definire le modalit\u00e0 di integrazione delle tematiche ESG nell\u2019ambito della propria strategia di investimento.  Nelle scelte di investimento realizzate dai gestori il Fondo adotta principalmente la strategia \u201cbest in class\u201d cio\u00e8 privilegia gli emittenti migliori all\u2019interno di un universo, una categoria o una classe di attivo senza prevedere l\u2019esclusione di interi settori o prodotti. L\u2019attivit\u00e0 di Investimento Responsabile dei gestori incaricati, incluso l\u2019azionariato attivo, \u00e8 oggetto di monitoraggio e confronto sia da parte della Funzione finanza che da parte del Cda del Fondo, con il supporto dell\u2019Advisor incaricato, la valutazione trimestrale dell\u2019operato dei gestori include i criteri ESG. Al fine di meglio verificare il raggiungimento dei goal definiti, il Fondo sta verificando l\u2019adozione di specifici indicatori chiave (KPI), basati sugli SDGs, che coprano il contributo della strategia alla disponibilit\u00e0 di acqua potabile e servizi sanitari adeguati (Goal 6) e all\u2019occupazione e al diritto al lavoro dignitoso (Goal 8). Nell\u2019ambito del Goal 13, inoltre, il Fondo intende valutare con crescente attenzione i rischi climatici, sia fisici che di transizione, per affrontare proattivamente gli eventuali impatti sulla stabilit\u00e0 finanziaria e supportare la transizione verso un\u2019economia a basse emissioni di carbonio.  PEGASO sta identificando le modalit\u00e0 con cui misurarli e integrarli all\u2019interno della strategia di investimento e della selezione dei prodotti finanziari, in linea con l\u2019orizzonte di lungo periodo dell\u2019ente. A questo proposito PEGASO sta valutando l\u2019opportunit\u00e0 di utilizzare come quadro di riferimento le raccomandazioni fornite dalla Task Force on Climate-related Financial Disclosures (TCFD6) che consentono di misurare l\u2019adeguatezza e consistenza della propria strategia e di comunicare dettagliatamente e in modo trasparente agli stakeholder gli aspetti inerenti al clima. Nella verifica del rating ESG dei singoli emittenti il Fondo si avvale della consulenza di una societ\u00e0 specializzata, Sustainalytics, e della possibilit\u00e0 di accedere al suo database. Inoltre tutti i gestori producono report proprietari nei quali mettono a confron- to il rating ESG del loro portafoglio con quello del benchmark. I report vengono acquisiti trimestralmente."}