{"date": "20200922", "category": "Cda", "title": "Banco Desio, l\u2019assemblea nomina il nuovo cda che rinvia il pagamento del dividendo", "text": "L\u2019assemblea di Banco Desio ha nominato il nuovo cda per il triennio 2020-2022, composto da dodici membri:\u00a0Stefano Lado (presidente),\u00a0Tommaso Cartone (vice presidente),\u00a0Alessandro Decio (amministratore delegato e direttore generale),\u00a0Graziella Bologna,\u00a0Valentina Casella, Ulrico Dragoni, Cristina Finocchi Mahne, Agostino Gavazzi, Egidio Gavazzi, Tito Gavazzi, Giulia Pusterla e Laura Tulli. Il cda, in conformit\u00e0 alla raccomandazione della Banca d\u2019Italia e della Bce sulla distribuzione dei dividendi, ha deliberato di mantenere la proposta iniziale di distribuzione di dividendi, subordinando il pagamento alla riconsiderazione con esito positivo della situazione connessa all\u2019emergenza sanitaria in corso ed in ogni caso successivamente al 1\u00b0 ottobre 2020. Pertanto, in caso di avveramento della condizione nel termine di cui sopra, il dividendo sar\u00e0 pari a 0,1036 euro per ciascuna azione ordinaria e di 0,1244 euro per ciascuna azione di risparmio."}