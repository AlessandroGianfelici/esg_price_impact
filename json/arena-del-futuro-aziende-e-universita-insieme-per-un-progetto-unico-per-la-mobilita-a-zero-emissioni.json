{"date": "20210517", "category": "Mobilit\u00e0 sostenibile", "title": "\u201cArena del Futuro\u201d, aziende e Universit\u00e0 insieme per un progetto unico per la mobilit\u00e0 a zero emissioni", "text": "L\u2019Autostrada A35 Brebemi-Aleatica, ABB, Electreon, FIAMM Energy Technology, IVECO, IVECO Bus, Mapei, Pizzarotti, Politecnico di Milano, Prysmian, Stellantis, TIM, Universit\u00e0 Roma Tre e Universit\u00e0 di Parma annunciano l\u2019avvio di una collaborazione finalizzata a creare le condizioni per lo sviluppo di un innovativo sistema di mobilit\u00e0 delle persone e delle merci a zero emissioni lungo corridoi di trasporto autostradali. Questa cordata lavorer\u00e0 congiuntamente nei prossimi mesi per dimostrare l\u2019efficacia e l\u2019efficienza delle tecnologie relative all\u2019alimentazione di automobili, autobus e veicoli commerciali elettrici mediante\u00a0carica induttiva dinamica senza contatto. L\u2019unicit\u00e0 di questo rivoluzionario progetto \u00e8 quella di veder scendere in campo congiuntamente, per la prima volta al mondo,\u00a0un pool di importanti realt\u00e0 industriali internazionali affiancate da prestigiose Universit\u00e0 e Istituzioni, con lo scopo di analizzare tutti i dati che emergeranno durante i prossimi mesi di lavoro e di studio relativi a questa avveniristica tecnologia. Il progetto prevede, in particolare:"}