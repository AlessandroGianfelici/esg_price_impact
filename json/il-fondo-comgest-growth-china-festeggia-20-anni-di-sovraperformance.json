{"date": "20210422", "category": "Fondo ESG", "title": "Il fondo Comgest Growth China festeggia 20 anni di sovraperformance", "text": "Comgest, societ\u00e0 di asset management indipendente e internazionale, celebra il 20\u00b0 anniversario delfondo Comgest Growth China, uno dei fondi cinesi registrati in Europa pi\u00f9 longevi e uno dei primi ainvestire in A-share.  Lanciato nell\u2019aprile 2001, il fondo ha generato un rendimento netto annualizzato dell\u201911,7% nei suoi 20 anni di track record, superando l\u2019indice MSCI China del 4,6% annuo. Il fondo ha anche protetto gli investitori dall\u2019elevata volatilit\u00e0 del mercato azionario cinese con la disciplinata applicazione dello stile d\u2019investimento quality growth di Comgest.  Il fondo Comgest Growth China ha un portafoglio composto da 30-35 titoli che, secondo il gestore, rappresentano societ\u00e0 con una crescita di qualit\u00e0 a lungo termine che integrano i fattori ESG. Il portafoglio \u00e8 costruito seguendo un processo di investimento puramente bottom-up. Le societ\u00e0 del portafoglio ad alta crescita hanno una previsione di crescita annua degli utili superiore al 17% per i prossimi 5 anni.  Una delle partecipazioni principali \u00e8 Ping An, la pi\u00f9 grande compagnia di assicurazioni del ramo vita e salute della Cina. Ping An investe il 10% dell\u2019utile netto in R&S ogni anno e, di conseguenza, \u00e8 responsabile dell\u2019innovazione di una serie di aziende tecnologiche di successo, come Lufax, Ping An Health e OneConnect. Autohome \u00e8 il principale marketplace online cinese di auto nuove e usate. Altre partecipazioni in portafoglio includono Anta Sports, un concorrente di Adidas e Nike nel mercato cinese in rapida crescita dell\u2019abbigliamento sportivo, e Netease, il principale sviluppatore e distributore di giochi online in Cina. L\u2019elevata quota di imprese statali si traduce in credenziali ESG relativamente scarse per il mercatoazionario cinese. Tuttavia, l\u2019engagement con Inner Mongolia Yili, che ha portato al miglioramento delle pratiche ambientali e della generale consapevolezza sul piano ESG per la pi\u00f9 grande azienda lattiero-casearia cinese, sottolinea l\u2019importanza dell\u2019analisi ESG e delle attivit\u00e0 di engagement di Comgest per il successo del nostro approccio di stock picking a lungo termine. David Raper, portfolio manager del fondo Comgest Growth China, ha dichiarato: \u201cNegli ultimi vent\u2019anni il nostro approccio di investimento quality growth a lungo termine \u00e8 stato la chiave del successo in un mercato che \u00e8 guidato dal sentiment degli investitori retail e da oscillazioni di momentum molto forti. L\u2019analisi, l\u2019integrazione e l\u2019engagement ESG sono un importante fattore di successo nel nostro approccio di investimento a lungo termine e avverso al rischio per tutti i prodotti Comgest. Ed \u00e8 particolarmente importante in un mercato azionario cinese in continua crescita, con una lunga tradizione di imprese statali e societ\u00e0 private di grande spirito imprenditoriale, dove la governance deve essere costantemente esaminata per il successo a lungo termine.\u201d"}