{"date": "20210222", "category": "Ripartenza sostenibile", "title": "Etica SGR parteciper\u00e0 a PMI Restart Academy, forum per riavviare la ripresa con pratiche ESG", "text": "Prende il via oggi il \u201cPMI Restart Academy\u201d, l\u2019evento organizzato da Top Partners in collaborazione con MSC Crociere dedicato alle PMI che stanno reagendo proattivamente a questo lungo periodo di emergenza sanitaria, comprendendo l\u2019importanza di ottimizzare i processi interni, valorizzare il capitale umano e contribuire al processo di innovazione in chiave sostenibile. Gioved\u00ec 25 febbraio sono previsti gli interventi di Etica SGR e Riello Investimenti Partners SGR. L\u2019intervento di Federica Loconsolo, Responsabile Business Development e ESG di Riello Investimenti Partners SGR, sar\u00e0 volto a dimostrare come la produttivit\u00e0 del sistema economico italiano possa ricevere una spinta importante dalla sfida della sostenibilit\u00e0. L\u2019intervento di Arianna Magni, Head of Institutional and International Business Development di Etica SGR, verter\u00e0 sul ruolo che la finanza sostenibile pu\u00f2 avere nel superare la crisi sanitaria ed economica causata dalla pandemia e sul prevenire nuove insorgenze."}