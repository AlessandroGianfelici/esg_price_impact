{"date": "20201119", "category": "Occorre tenere sotto controllo i rischi climatici", "title": "Per Weidmann, Presidente Buba, le Banche Centrali devono fare di pi\u00f9 per il climate change", "text": "In un intervento pubblicato sul \u201cFinancial Times\u201d il Presidente della Banca Centrale Tedesca, Jens Weidmann, parla del ruolo che le banche centrali possono svolgere sulla questione del cambiamento climatico, estendendo un invito a tutti a fare di pi\u00f9 e fare meglio nei confronti di questa sfida epocale.  Weidmann afferma: \u201cSenza dubbio, affrontare questa crisi \u00e8 una delle sfide pi\u00f9 grandi e urgenti del nostro tempo. Ognuno di noi dovrebbe fare di pi\u00f9 per frenare il riscaldamento globale. Questo vale anche per le banche centrali. Comprende la riduzione delle loro impronte di carbonio come istituzioni, ma la nostra risposta non pu\u00f2 fermarsi qui. In particolare, \u00e8 essenziale per noi sapere di pi\u00f9 sulle implicazioni per la politica monetaria sul cambiamento climatico e sugli sforzi per affrontarlo\u201d.  Parlando degli interventi che le banche centrali possono attuare, aggiunge: \u201dAnche le banche centrali devono mettere in pratica ci\u00f2 che predicano. Dobbiamo tenere sotto controllo i rischi finanziari che derivano dalle nostre operazioni di politica monetaria e lo dobbiamo fare per i nostri contribuenti. Ecco perch\u00e9 le banche centrali dovrebbero assicurarsi che i rischi finanziari legati al clima siano tenuti in debita considerazione nella propria gestione del rischio\u201d.  Weidmann, parlando dell\u2019importanza dei rischi finanziari legati al clima, richiama anche l\u2019importanza di una maggiore trasparenza da parte degli immettenti di titoli e delle agenzie di rating. In questo senso viene analizzato il comportamento che l\u2019Eurosistema, Banca Centrale Europea pi\u00f9 le Banche Centrali nazionali, pu\u00f2 adottare rispetto a questo soggetti.  Wiedmann propone: \u201cPotremmo anche esaminare se dovere utilizzare solo i rating di credito delle agenzie di rating che includono adeguatamente i rischi finanziari legati al clima. Con tali misure, l\u2019Eurosistema contribuirebbe a promuovere la trasparenza del mercato e gli standard presso le agenzie di rating e le banche. Agiremmo da catalizzatore per \u201crendere pi\u00f9 verde\u201d il sistema finanziario e sosterremo le politiche climatiche\u201d. Un altro argomento che viene trattato, \u00e8 la proposta di fare aumentare il prezzo del carbonio per disincentivare il suo utilizzo. In merito a ci\u00f2, lui sottolinea: \u201cQuesta \u00e8 una questione che deve essere affrontata da governi e parlamenti. Hanno gli strumenti giusti a loro disposizione, come tasse o schemi di \u201ccap and trade\u201d, e hanno anche l\u2019autorit\u00e0 democratica per usarli\u201d. Sempre in merito alla stessa questione, lui aggiunge: \u201cNon \u00e8 compito dell\u2019Eurosistema penalizzare o promuovere determinate industrie. Il nostro obiettivo principale \u00e8 mantenere la stabilit\u00e0 dei prezzi. Per raggiungere questo obiettivo in una crisi economica come quella che affrontiamo oggi, \u00e8 imperativo che la politica monetaria mantenga bassi i tassi di interesse e sostenga l\u2019intera economia\u201d.  Wiedman va avanti, esprimendo il suo pensiero sul ruolo della politica, e dichiara: \u201cI politici eletti hanno fissato gli obiettivi dell\u2019accordo di Parigi. \u00c8 un peccato che non abbiano ancora concordato un concreto percorso di aggiustamento. In quanto padre di due figli, mi dispiace moltissimo vedere politiche climatiche spesso poco convinte e una mancanza di impegno credibile per una transizione chiara\u201d.  Il Presidente della Banca Centrale tedesca conclude rinnovando la sua chiamata verso un impegno maggiore da parte di tutti per contrastare il cambiamento climatico, a partire dalle Banche Centrali e affermando: \u201cl\u2019indipendenza della banca centrale non \u00e8 una scusa per l\u2019inazione\u201d. Anche se alla fine Wiedmann ammette \u201cQuando si tratta di salvare il pianeta, le banche centrali non hanno una bacchetta magica\u201d."}