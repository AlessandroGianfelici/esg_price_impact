{"date": "20210413", "category": "CSR 2021", "title": "Franklin Templeton fissa gli obiettivi ESG 2021", "text": "Franklin Templeton ha lanciato il suo rapporto sulla responsabilit\u00e0 sociale d\u2019impresa (CSR) a testimonianza della ferma convinzione dell\u2019azienda che una impresa responsabile sia vitale per la sostenibilit\u00e0 a lungo termine della sua attivit\u00e0, oltre al benessere delle comunit\u00e0 e dei suoi dipendenti. Franklin Templeton ha stabilito obiettivi specifici per l\u2019anno fiscale 2021 incentrati su tre aree: investimenti ESG, ambiente e diversit\u00e0 e inclusione (D&I). Nel marzo 2021, l\u2019azienda ha lanciato il suo Stewardship and Sustainability Council per guidare la continua evoluzione dell\u2019infrastruttura ESG e delle migliori pratiche. Ha inoltre pubblicato il Stewardship Report, che descrive in dettaglio l\u2019approccio adottato con le societ\u00e0 partecipate, come il voto per delega e le attivit\u00e0 di engagement. Per ci\u00f2 che concerne l\u2019ambito D&I, l\u2019azienda intende divulgare pubblicamente i dati sulla rappresentanza di genere ed etnia secondo il Rapporto sull\u2019occupazione del Dipartimento del lavoro degli Stati Uniti, noto come EEO-1. Prevede inoltre di investire in societ\u00e0 gestite da donne e da soggetti di colore ed espandere le strategie per aumentare il reclutamento e lo sviluppo delle categorie di dipendenti sottorappresentati. In ultimo, rimarcando i continui sforzi impiegati per ridurre le proprie emissioni, Franklin Templeton amplier\u00e0 anche i propri rapporti sulle emissioni Scope 3, fisser\u00e0 obiettivi per le emissioni e lancer\u00e0 un comitato ambientale per promuovere le iniziative ecologiche esistenti. \u201cGli eventi dello scorso anno, tra cui la pandemia globale e le continue ingiustizie razziali e sociali, hanno ulteriormente rafforzato l\u2019importanza delle persona sia come imperativo aziendale che come parte della nostra responsabilit\u00e0 come leader del settore\u201d, ha affermato Jenny Johnson, Presidente e CEO. \u201cIn Franklin Templeton, abbiamo incorporato il tema social nella nostra cultura aziendale e strategia di investimento. Anche se c\u2019\u00e8 ancora molto lavoro da fare, continuiamo a fare passi importanti per mantenere questi valori al centro di ci\u00f2 che facciamo per i nostri azionisti, clienti, dipendenti e comunit\u00e0 \u201c."}