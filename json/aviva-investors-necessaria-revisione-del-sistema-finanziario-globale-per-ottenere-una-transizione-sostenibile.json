{"date": "20210423", "category": "Transizione Sostenibile", "title": "Aviva Investors, necessaria revisione del sistema finanziario globale per ottenere una transizione sostenibile", "text": "Aviva Investors, la divisione globale di asset management di Aviva plc, ha presentato una serie di proposte e raccomandazioni alle nazioni del G7 e del G20, necessarie per consentire al sistema finanziario globale di affrontare la crisi climatica in modo efficace e coeso. Le raccomandazioni fanno seguito alle discussioni tenute con una coalizione globale \u2013 della quale fanno parte asset manager, societ\u00e0 di consulenza, scuole di management, organismi industriali e fondazioni \u2013 che sostiene la creazione di una Piattaforma Internazionale per la Finanza Climatica (International Platform for Climate Finance \u2013 \u201cIPCF\u201d). Il concetto \u00e8 stato proposto per la prima volta da Aviva Investors nel 2020 per garantire che il capitale globale sia incanalato verso segmenti sostenibili dell\u2019economia e che i mercati amplifichino \u2013 piuttosto che minare \u2013 l\u2019ambizione dell\u2019Accordo di Parigi. Come parte dei risultati delle discussioni della Coalizione per l\u2019IPCF, Aviva Investors ha anche proposto che i principi fondamentali delle iniziative finanziarie affiliate alle Nazioni Unite siano aggiornati, per meglio allinearsi con le ambizioni net zero e garantire che sostengano pienamente gli obiettivi dell\u2019Accordo di Parigi.Dopo aver delineato la logica dell\u2019IPCF e il suo ruolo come parte di una strategia e di una risposta coordinata a livello globale per finanziare l\u2019Accordo di Parigi, le raccomandazioni presentate da Aviva Investors si concentrano sulle azioni ritenute necessarie per trasformare il concetto in realt\u00e0. Nel white paper \u201cHarnessing the international financial architecture to deliver a smooth and just transition\u201c, Aviva Investors evidenzia i seguenti step che possano aiutare a creare una strategia onnicomprensiva per l\u2019economia globale, cos\u00ec come idee su come finanziare la transizione: 1. Invitare l\u2019OCSE a presentare proposte per convocare una Piattaforma Internazionale per la Finanza Climatica (International Platform for Climate Finance \u2013 IPCF). 2. Raccomandare l\u2019aggiornamento dei principi di governance aziendale del G20/OCSE; sviluppare una convenzione sul dovere fiduciario e il cambiamento climatico; aggiornare il quadro di valutazione dei potenziali membri dell\u2019OCSE per richiedere impegni net zero. 3. Invitare il Consiglio dei governatori del FMI a chiarire che il mandato del FMI, per promuovere la crescita sostenibile e la stabilit\u00e0 finanziaria, include la considerazione del rischio climatico, ed estendere l\u2019assistenza tecnica per le valutazioni delle politiche sul cambiamento climatico (CCPA) affinch\u00e9 diventino una parte obbligatoria di tutto il lavoro di sorveglianza economica dell\u2019articolo 4 del FMI. 4. Invitare la Banca Mondiale a riferire al vertice del G20 in Indonesia nel 2022, su come pu\u00f2 garantire che la Diagnostica sistematica per paese e i Quadri di partenariato per paese siano di maggior supporto all\u2019attuazione degli NDC e invitare l\u2019International Finance Corporation ad aggiornare, sviluppare ed estendere le sue Salvaguardie sulle prestazioni ambientali e sociali per essere pi\u00f9 focalizzata sui piani di transizione e sugli obiettivi basati sulla scienza (SBT), cos\u00ec come i requisiti della Taskforce sulle informazioni finanziarie relative al clima (TCFD). 5. Chiarire che i mandati del Financial Stability Board, del Comitato di Basilea e dell\u2019Associazione internazionale dei supervisori assicurativi includono la considerazione del rischio climatico. Invitare le autorit\u00e0 di vigilanza a riferire su come intendono aggiornare la regolamentazione per gestire meglio la natura esogena ed endogena dei rischi climatici sistemici, in particolare per analizzare le potenziali conseguenze indesiderate della struttura dei requisiti prudenziali bancari e assicurativi. 6. Incoraggiare i ministeri delle finanze e le banche centrali a partecipare alla Coalizione dei ministri delle finanze per l\u2019azione per il clima e al Network per l\u2019inverdimento/ecologizzazione del Sistema Finanziario (NGFS), e ad implementare le raccomandazioni di quest\u2019ultimo. 7. Invitare le Nazioni Unite a collaborare con l\u2019IPCF dell\u2019OCSE per convocare un\u2019assemblea finanziaria dell\u2019ONU, che includa i ministri delle finanze partecipanti ai Principi di Helsinki, i governatori delle banche centrali del NGFS e i CEO delle istituzioni finanziarie di importanza sistemica (SIFI). 8. Replicare l\u2019allineamento del 2021 dei paesi ospiti del G7 e del G20 con i coospiti dell\u2019UNFCCC COP per le future valutazioni triennali e le revisioni quinquennali dei progressi dell\u2019Accordo di Parigi. In maniera importante, questo dovrebbe essere completato dall\u2019aggiunta di un paese del G77+ come terzo co-ospite per ciascuna di queste COP per mantenere il principio di inclusivit\u00e0. Mark Versey, Chief Executive Officer di Aviva Investors, ha dichiarato: \u201cL\u2019attuale ordine internazionale \u00e8 precedente alla consapevolezza della crisi climatica ed \u00e8 stato originariamente organizzato avendo come obiettivi la pace mondiale e la crescita economica globale. Da allora, queste strutture non sono state ripensate, riconfigurate o ridisegnate per riflettere le questioni che riguardano il mondo di oggi. A questi obiettivi, dobbiamo aggiungere la sfida del cambiamento climatico, che rappresenta una minaccia crescente e catastrofica per la vita sul nostro pianeta. Crediamo che una Piattaforma Internazionale per la Finanza Climatica potrebbe giocare un ruolo cruciale nello sfruttare il considerevole potere della finanza, permettendo di affrontare la crisi climatica e sostenere gli obiettivi net zero a lungo termine.\u201d"}