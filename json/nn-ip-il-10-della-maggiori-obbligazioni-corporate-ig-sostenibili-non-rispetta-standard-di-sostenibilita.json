{"date": "20210118", "category": "L'opinione di NN Investment Partners", "title": "NN IP: il 10% della maggiori obbligazioni corporate IG sostenibili non rispetta standard di sostenibilit\u00e0", "text": "L\u2019Unione Europea quest\u2019anno intraprender\u00e0 uno dei suoi passi pi\u00f9 significativi nel chiarire cosa significa \u201csostenibilit\u00e0\u201d nella pratica. La legislazione UE in materia di tassonomia stabilir\u00e0 quali attivit\u00e0 economiche si potranno qualificare come \u201csostenibili\u201d o \u201cverdi\u201d. Questo, come generalmente riconosciuto, rappresenter\u00e0 uno stimolo per il mercato delle obbligazioni verdi. Tuttavia, la maggiore chiarezza che ne deriva potrebbe anche portare alla luce quelle aziende che emettono obbligazioni nell\u2019Eurozona, ma che non rispettano gli standard di sostenibilit\u00e0 sempre pi\u00f9 diffusi, aprendole alla potenziale minaccia di disinvestimento. Annemieke Coldeweijer, Co-Lead Portfolio Manager, Sustainable Credit, NN Investment Partners, \u201cLa tassonomia dell\u2019Unione Europea accender\u00e0 i riflettori sulle aziende, che dovranno riportare i dettagli delle loro attivit\u00e0 e delle loro ambizioni per quanto riguarda i temi ambientali, sociali e di governance. La trasparenza sar\u00e0 un elemento chiave. Eventuali deficit in tal senso potrebbero impedire agli investitori di investire in queste societ\u00e0\u201d. Un\u2019analisi di NN Investment Partners (NN IP) mostra che 206 delle 729 societ\u00e0 che emettono obbligazioni Investment Grade (IG) per un valore pari o superiore a 300 milioni di euro nella zona euro non presentano i requisiti per l\u2019indice Bloomberg Barclays MSCI Euro Aggregate Sustainable SRI Sector Neutral Index. Queste societ\u00e0 rappresentano il 28% del numero di societ\u00e0 dell\u2019equivalente non sostenibile, l\u2019indice Bloomberg Barclays Euro Aggregate Corporate Index, e un quarto (25%) delle sue obbligazioni in emissione. NN IP osserva che le societ\u00e0 che non rientrano nell\u2019indice operano in diversi settori, incluse le societ\u00e0 coinvolte in pratiche controverse, come la produzione di tabacco e di armi, nonch\u00e9 aziende che operano in settori che vanno da quello finanziario a quello chimico. Secondo i criteri di sostenibilit\u00e0 proprietari di NN IP, anche il 10% delle aziende per valore di mercato nell\u2019indice Bloomberg Barclays MSCI Euro Aggregate Sustainable SRI Sector Neutral Index non soddisfa gli standard di sostenibilit\u00e0 accettabili in quanto non dimostra un impegno sufficiente a raggiungere gli obiettivi legati al clima o a non nuocere. Queste societ\u00e0 sono concentrate nei settori finanziario, chimico ed energetico. Coldeweijer continua: \u201cLa nostra analisi illustra quanto sia importante per i gestori di fondi applicare i propri criteri di selezione piuttosto che affidarsi a un\u2019etichetta o a un indice di sostenibilit\u00e0. Questo per garantire che il patrimonio dei nostri clienti sia allocato in modo veramente sostenibile\u201d"}