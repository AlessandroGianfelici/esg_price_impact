{"date": "20210524", "category": "Banche ", "title": "Banche, secondo la prima stima dell\u2019indice GAR dell\u2019EBA, gli asset green sono pari al 7,9%", "text": "Sono pari al 7,9% gli asset green delle banche europee, secondo la prima stima del nuovo indice GAR (Green Asset Ratio) dell\u2019EBA. L\u2019Autorit\u00e0 bancaria europea (EBA) ha pubblicato i risultati del suo primo esercizio pilota a livello dell\u2019UE sul rischio climatico, il cui obiettivo principale \u00e8 mappare le esposizioni delle banche al rischio climatico e fornire una panoramica degli sforzi effettuati finora dagli istituti di credito per stimare le esposizioni \u201cgreen\u201d. E il risultato, secondo una metodologia top down, \u00e8 che meno del 10% dei finanziamento delle banche \u00e8 diretto a sostenere finanziamenti per un\u2019economia pi\u00f9 verde.  Questo risultato, tuttavia, va preso con la dovuta cautela, non solo perch\u00e9 si tratta di un esercizio su un numero limitato di istituti. Ma perch\u00e9 la materia \u00e8 tutta ancora in divenire. L\u2019indice GAR, infatti, misura il rapporto tra gli degli asset delle banche che finanziano attivit\u00e0 sostenibili dal punto di vista ambientale sulla base della tassonomia delineata dall\u2019Unione europea e il totale dei crediti ed \u00e8 ancora in fase di consultazione.  Il primo elemento che sottolinea l\u2019EBA riguardo questo esercizio \u00e8 che \u201ci risultati forniscono un quadro chiaro delle lacune nei dati delle banche ed sottolineano la necessit\u00e0 di porvi rimedio con urgenza per essere in grado di realizzare una transizione significativa e graduale verso un\u2019economia a basse emissioni di carbonio\u201d. Le stime delle banche infatti dipendono dalla visibilit\u00e0 che possono avere sul grado di sostenibilit\u00e0, anche ambientale, delle attivit\u00e0 che finanziano, che non \u00e8 facile da stimare per le imprese di maggiori dimensioni e pi\u00f9 strutturate, ma diventa ancor pi\u00f9 difficile man mano che si scende al livello delle piccole aziende e dei privati.  Il GAR, infatti, include nel proprio ambito anche i crediti concessi alle famiglie, oltre che gli investimenti in azioni e obbligazioni. \u201c\u00c8 solo attraverso un approccio pi\u00f9 armonizzato e metriche comuni che gli sforzi delle banche si dimostreranno significativi nell\u2019affrontare e mitigare gli impatti potenzialmente dirompenti dei rischi ambientali. I risultati mostrano anche grandi differenze nell\u2019applicazione da parte delle banche della tassonomia dell\u2019UE\u201d sottolinea l\u2019EBA. Il risultato annunciato \u00e8 frutto dell\u2019esercizio pilota condotto dall\u2019EBA a livello dell\u2019UE su un campione di 29 banche volontarie di 10 paesi, che rappresentano il 50% delle attivit\u00e0 totali del settore bancario dell\u2019UE, che hanno fornito dati grezzi sulle esposizioni delle societ\u00e0 non PMI verso debitori domiciliati nell\u2019UE. L\u2019esercizio si \u00e8 concentrato sull\u2019identificazione e quantificazione delle esposizioni dal punto di vista climatico, in particolare, sul rischio di transizione. Nel complesso, i risultati mostrano che sarebbe necessaria una maggiore apertura a comunicazione sulle strategie di transizione e sulle emissioni di gas a effetto serra (GHG) per consentire alle banche e alle autorit\u00e0 di vigilanza di valutare il rischio climatico in modo pi\u00f9 accurato. Inoltre, i risultati evidenziano inoltre l\u2019importanza che le banche si attrezzino per espandere la propria infrastruttura di dati includendo le informazioni sui clienti a livello di attivit\u00e0.  \u201cCi\u00f2 \u00e8 particolarmente cruciale in quanto per le 29 banche del campione, pi\u00f9 della met\u00e0 delle loro esposizioni verso imprese non PMI (58% del totale) sono allocate a settori che potrebbero essere sensibili al rischio di transizione. Un\u2019analisi parallela, basata sulle emissioni di GHG, rivela che il 35% delle esposizioni totali presentate dalle banche sono nei confronti di debitori dell\u2019UE con emissioni di GHG superiori alla mediana della distribuzione\u201d aggiunge l\u2019EBA. La \u201cdisclosure\u201d delle banche sar\u00e0 rafforzata a seguito della bozza sulle norme tecniche dell\u2019EBA sull\u2018informativa di Pilastro 3 sui cambiamenti climatici e sui rischi correlati ai fattori ESG, inclusa la definizione del GAR, attualmente in fase di consultazione, che consentir\u00e0 alle parti interessate di valutare i rischi legati ai fattori ESG e le strategia di sostenibilit\u00e0 delle banche e di promuovere la disciplina di mercato. Per quanto riguarda la Tassonomia UE, le banche si trovano attualmente in diverse fasi del processo di valutazione del grado di sostenibilit\u00e0 (greenness) delle loro esposizioni. Nell\u2019esercizio vengono prese in considerazione due tecniche di stima, le stime bottom-up delle banche e uno strumento top-down e il rapporto evidenzia le differenze nei risultati. Il dato del 7,9% relativo al GAR aggregato si riferisce all\u2019approccio top-down. L\u2019analisi mostra che i rischi legati al clima delle banche hanno intensit\u00e0 diverse nei differenti settori e sono concentrati in alcuni comparti particolari. In ogni caso gli strumenti per l\u2019analisi degli scenari si stanno sviluppando rapidamente e sono attesi ulteriori progressi nell\u2019implementazione dei modelli che stimano i canali di trasmissione degli shock del rischio climatico sui bilanci delle banche. Nonostante gli apprezzati sforzi compiuti dalle banche volontarie del campione, l\u2019insieme delle lacune nei dati e la differenza negli approcci utilizzati, limitano la portata dei risultati presentati nel Rapporto a una semplice stime di partenza per i futuri lavori sul rischio climatico. Per questo l\u2019EBA continuer\u00e0 a lavorare attivamente sulla misurazione e valutazione dei rischi legati al clima nel settore bancario e questi risultati sono un punto di partenza fondamentale in vista della creazione di strumenti di valutazione del rischio climatico coerenti e comparabili, che aiuteranno le banche a quantificare l\u2019ammontare delle esposizioni che potrebbero richiedono attenzione manageriale da una prospettiva di transizione."}