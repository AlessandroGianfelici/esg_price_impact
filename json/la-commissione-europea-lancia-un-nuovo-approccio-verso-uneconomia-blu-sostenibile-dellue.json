{"date": "20210517", "category": "Commissione europea", "title": "La Commissione europea lancia un nuovo approccio verso un\u2019economia blu sostenibile dell\u2019UE", "text": "La\u00a0Commissione europea\u00a0propone un nuovo approccio per\u00a0l\u2019economia blu sostenibile dell\u2019UE, la quale comprende tutte le industrie e i settori legati agli oceani, ai mari e alle coste. Un\u2019economia blu sostenibile \u00e8 essenziale per raggiungere gli obiettivi del\u00a0Green Deal europeo\u00a0e garantire una ripresa verde e inclusiva dalla pandemia. Tutti i settori dell\u2019economia blu, compresi la pesca, l\u2019acquacoltura, il turismo costiero, i trasporti marittimi, le attivit\u00e0 portuali e le costruzioni navali, dovranno\u00a0ridurre il proprio impatto ambientale e climatico. Affrontare la crisi climatica e quella della biodiversit\u00e0 richiede mari sani e un uso sostenibile delle loro risorse per creare alternative ai combustibili fossili e alla produzione alimentare tradizionale. La\u00a0transizione\u00a0verso un\u2019economia blu sostenibile richiede investimenti in\u00a0tecnologie innovative. L\u2019energia delle onde e delle maree, la produzione di alghe, lo sviluppo di attrezzi da pesca innovativi o il ripristino degli ecosistemi marini creeranno\u00a0nuovi posti di lavoro\u00a0e\u00a0imprese verdi nell\u2019economia blu. Le nuove guidelines definiscono un programma dettagliato per l\u2019economia blu: L\u2019economia blu pu\u00f2 contribuire al Green Deal europeo con modelli pi\u00f9 sostenibili, utilizzando\u00a0le risorse degli oceani per contribuire al raggiungimento degli obiettivi di\u00a0un\u2019economia europea pi\u00f9 resiliente e climaticamente neutra. Queste iniziative comprendono: Finanziare l\u2019ecomonia blu sostenibile dell\u2019UE La Commissione europea e la\u00a0Banca europea per gli investimenti\u00a0(BEI), composto dalla Banca europea per gli investimenti e dal Fondo europeo per gli investimenti (FEI), intensificheranno la loro cooperazione verso un\u2019economia blu sostenibile. Le istituzioni lavoreranno insieme agli Stati membri per soddisfare le esigenze di finanziamento necessarie per ridurre l\u2019inquinamento nei mari europei e\u00a0sostenere gli investimenti per l\u2019innovazione blu e la bioeconomia blu. Il nuovo Fondo europeo per gli affari marittimi, la pesca e l\u2019acquacoltura, in particolare con la sua piattaforma \u201cBlueInvest\u201d e il nuovo Fondo BlueInvest, sosterr\u00e0 la transizione verso catene di valore pi\u00f9 sostenibili che operan negli oceani, nei mari e nelle attivit\u00e0 costiere. Per finanziare ulteriormente la trasformazione, la Commissione ha esortato gli Stati membri di includere investimenti per un\u2019economia blu sostenibile nei loro piani nazionali di resilienza e ripresa nonch\u00e9 nei loro programmi operativi nazionali per i fondi dell\u2019UE da adesso al 2027. "}