{"date": "20210413", "category": "Sustainability linked bond", "title": "Inwit, nuova emissione di bond e sottoscrizione del primo term loan legato ad obiettivi ESG", "text": "Inwit ha concluso con successo la sua terza emissione obbligazionaria per un importo complessivo pari a 500 milioni di euro, a fronte di richieste da parte degli investitori di 4,5 volte superiori all\u2019offerta. Il bond a tasso fisso con cedola dell\u20191,75%, con durata di 10 anni, \u00e8 emesso nell\u2019ambito del Programma Euro Medium Term Notes (EMTN) di INWIT ed \u00e8 destinato ad investitori istituzionali.  \u00c8 stato inoltre sottoscritto un sustainability-linked term loan, legato a specifici indici di sostenibilit\u00e0, di importo pari a 500 milioni di euro, con una durata di 4 anni, con un pool di 4 istituzioni finanziarie: Mediobanca (coordinating bank), Cassa Depositi e Prestiti, Intesa e Unicredit.\u00a0 I fondi provenienti dalle due operazioni permetteranno di ripagare anticipatamente il term loan da 1 miliardo di euro attualmente in essere, ottenendo il duplice obiettivo di estendere la durata del debito e ridurne il costo. \u201cIl successo delle due operazioni \u2013 ha dichiarato Giovanni Ferigo, Ad di INWIT \u2013 dimostra l\u2019apprezzamento per il nostro business da parte del mercato dei capitali e rafforza l\u2019integrazione degli obiettivi di sostenibilit\u00e0 nella strategia aziendale, in coerenza con il Piano di Sostenibilit\u00e0 2021-2023\u201d. Circa 200 investitori nazionali ed internazionali hanno manifestato interesse all\u2019emissione obbligazionaria, che ha portato a richieste complessive superiori a 2,2 miliardi di euro. I titoli saranno quotati presso il mercato regolamentato della Borsa del Lussemburgo, con le seguenti caratteristiche. L\u2019operazione di collocamento \u00e8 stata supportata da un pool di banche, composto da BNP Paribas, BofA Securities, IMI \u2013 Intesa San Paolo, Mediobanca e Unicredit in qualit\u00e0 di Joint Bookrunners e da Banca Akros, BBVA, Cr\u00e9dit Agricole CIB, HSBC, e SMBC Nikko in qualit\u00e0 di altri Bookrunner.La societ\u00e0 \u00e8 valutata Investment Grade BBB- con outlook stabile da Fitch Ratings, confermato la scorsa settimana, e BB+ con outlook stabile da Standard and Poor\u2019s."}