{"date": "20210331", "category": "ETF ESG", "title": "VanEck lancia un ETF dedicato all\u2019energia del futuro, basata sull\u2019idrogeno", "text": "A partire da oggi, la societ\u00e0 di gestione VanEck quota su Borsa Italiana il VanEck Vectors\u2122 Hydrogen Economy UCITS ETF. Con un approccio pure play, l\u2019ETF si concentra sulle societ\u00e0 che generano almeno il 50% del proprio fatturato nel settore dell\u2019idrogeno come i produttori di idrogeno, di celle a combustibile o le societ\u00e0 del settore dell\u2019elettrolisi. \u201cIn questo modo, gli investitori possono essere sicuri che il proprio investimento sosterr\u00e0 principalmente societ\u00e0 che si concentrano sull\u2019energia del futuro, basata sull\u2019idrogeno\u201d, dichiara Dominik Schmaus, Product Manager di VanEck. Pensando al cambiamento climatico, sempre pi\u00f9 governi di tutto il mondo si stanno impegnando per ridurre drasticamente le emissioni di CO2 o addirittura creare un\u2019economia senza carbonio. L\u2019idrogeno, in quanto fonte di energia pulita, \u00e8 visto come una parte importante della soluzione e come vettore energetico del futuro. \u201cL\u2019importanza dell\u2019idrogeno come vettore energetico e materia prima in molti settori dell\u2019industria edell\u2019economia continuer\u00e0 a crescere per guidare con successo la decarbonizzazione\u201d, afferma Martijn Rozemuller, Head of Europe di VanEck. \u201cInvestendo in societ\u00e0 del settore dell\u2019idrogeno, gli investitori possono partecipare a questo processo e al loro sviluppo a lungo termine.\u201d"}