{"date": "20210428", "category": "E-Mobility", "title": "Enel, OpenCharge la nuova soluzione per la ricarica illimitata delle auto elettriche", "text": "Enel X ed Enel Energia lanciano OpenCharge una soluzione integrata per la ricarica illimitata dei veicoli elettrici, a casa o in ufficio. Con OpenCharge i benefici si estendono anche alla ricarica pubblica grazie ai due pieni di energia al mese da effettuare presso gli oltre 12mila punti di ricarica Enel X, attivi su tutto il territorio nazionale con energia proveniente al 100% da fonti rinnovabili. \u201cGuidare elettrico \u00e8 una realt\u00e0 consolidata e da oggi con OpenCharge sar\u00e0 ancora pi\u00f9 facile e sostenibile\u201d ha dichiarato Augusto Raggi, Responsabile Enel X Italia \u201cIn collaborazione con Enel Energia abbiamo realizzato un\u2019offerta su misura per gli utenti che, tramite la JuiceBox domestica, possono ricaricare il proprio veicolo elettrico, a casa o a lavoro, senza limiti di consumo\u201d. \u201cSiamo soddisfatti di aver sviluppato OpenCharge in sinergia con Enel X: finalmente sar\u00e0 possibile semplificare la ricarica delle auto elettriche ottenendo vantaggi anche in bolletta\u201d ha dichiarato Nicola Lanzetta, Responsabile mercato Italia di Enel \u201cGrazie a questa iniziativa, i clienti di Enel Energia avranno infatti a disposizione un pacchetto completo con la fornitura elettrica a prezzo all\u2019Ingrosso e condizioni agevolate, ed energia interamente prodotta da fonti rinnovabili, nel pieno rispetto dei principi di sostenibilit\u00e0\u201d. Le soluzioni studiate da Enel X ed Enel Energia sono state disegnate prendendo in considerazione i reali bisogni degli utenti e abbinano la ricarica a casa o in ufficio a quella in ambito pubblico."}