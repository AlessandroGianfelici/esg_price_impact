{"date": "20210416", "category": "L'opinione di Coline Pavot, Head of ESG SRI Research, La Financi\u00e8re de l\u2019Echiquier", "title": "La governance elemento essenziale dell\u2019impegno ESG", "text": "In un momento di crescenti popolarit\u00e0 e potere per le campagne dei fondi attivisti, \u00e8 lecito chiedersi quali siano gli obiettivi di questi nuovi azionisti. Additati in passato per la ricerca di performance finanziarie a breve termine, alcuni sembrano ora mossi da maggior altruismo. C\u2019\u00e8 per\u00f2 un punto che accomuna gli attivisti di ieri e di oggi: la convinzione che una governance di qualit\u00e0 possa cambiare il destino di un\u2019azienda!\u00c8 una convinzione che ci accompagna da sempre in La Financi\u00e8re de l\u2019Echiquier. Il dialogo con le aziende, anche con quelle che vantano capitalizzazioni di mercato di decine di miliardi, dimostra che gli investitori possono fare la differenza: esercitando i diritti di voto nelle assemblee degli azionisti, danno il loro contributo al miglioramento della governance aziendale. Una filosofia di investimento Crediamo nella ricerca della performance investendo in aziende in cui una buona governance e l\u2019eccellenza manageriale promuovono le iniziative sociali e ambientali che creano poi valore per tutti gli stakeholder. Per essere sicuri di trovare questo equilibrio, gli investitori responsabili devono assicurarsi che la governance, alla base del progetto di aziende responsabile, sia sufficientemente solida e robusta. Un team manageriale di qualit\u00e0, sostenuto da un Consiglio indipendente e qualificato, \u00e8 parte degli ingredienti necessari in questa alchimia. La governance al centro di ogni progetto di aziende responsabile In un periodo in cui imperversa l\u2019emergenza climatica e l\u2019opinione pubblica non tollera pi\u00f9 il greenwashing, come possiamo essere sicuri che l\u2019approccio CSR di un\u2019azienda sia sincero? La risposta risiede spesso in una serie di indici, dalla presenza di indicatori extra-finanziari nei piani di remunerazione dei dirigenti agli esperti che siedono nel Consiglio di amministrazione e negli organi sociali, passando dall\u2019integrazione dei rischi extra-finanziari nella gestione dei rischi dell\u2019azienda. Un\u2019analisi approfondita della governance permette di interpretare questi segnali e di garantire la sincerit\u00e0 e la qualit\u00e0 delle politiche ambientali e sociali che ne derivano. Trovare il punto di equilibrio Nelle ultime settimane \u00e8 venuta alla ribalta la compatibilit\u00e0 tra il successo economico di un\u2019azienda e il corretto svolgimento della sua missione sociale e/o ambientale. Per La Financi\u00e8re de l\u2019Echiquier (LFDE), la qualit\u00e0 dei risultati finanziari \u00e8 la chiave per lo sviluppo, nel tempo, di un progetto imprenditoriale responsabile. Per quanto ambizioso possa essere, un tale progetto non deve mettere in ombra l\u2019imperativo economico, essenziale per il buon funzionamento dell\u2019azienda. Trovare il giusto equilibrio \u00e8 una sfida strategica che deve impegnare il management e il Consiglio. L\u2019esistenza di contropoteri efficaci \u00e8 un elemento centrale della governance che permetter\u00e0 senza dubbio di raggiungere questo equilibrio, creando cos\u00ec valore per tutti gli stakeholder.Da 30 anni, l\u2019analisi della governance \u00e8 al centro dell\u2019approccio di investimento responsabile di LFDE, ed \u00e8 per questo motivo che questa ricerca continua a essere svolta in toto internamente a LFDE.Le recenti conclusioni dello studio SRI & Performance by LFDE confermano la nostra convinzione: nel 2020, \u00e8 stato ancora una volta il portafoglio composto dalle aziende con la peggiore governance a registrare la peggiore performance borsistica, incoraggiandoci a continuare ad approfondire la tematica affascinante della governance!"}