{"date": "20210517", "category": "Iniziative social", "title": "Banca della Marca avvia #CondividiAMO, la campagna di comunicazione a supporto delle comunit\u00e0 locali", "text": "Banca della Marca, istituto di credito cooperativo che conta circa 9.000 e 48 filiali sparse tra le province di Treviso, Venezia e Pordenone, ha deciso di interpretare questo concetto mettendoci letteralmente la faccia ideando la nuova campagna di comunicazione costruita sull\u2019hashtag #condividiAMO. La campagna, attiva da poco su quotidiani e canali social, d\u00e0 volto alle vere relazioni che si instaurano tra i clienti e le persone dell\u2019organizzazione, che quotidianamente si impegnano per garantire efficace supporto. Una serie di immagini che mostrano i (veri) direttori delle filiali locali di Banca della Marca impegnati fino ad aiutare i propri (veri) Clienti nelle attivit\u00e0 di lavoro quotidiano. Un\u2019iniziativa che racconta, attraverso i volti delle persone ed un pizzico di ironia, l\u2019intensit\u00e0 con la quale il personale mette tutto s\u00e9 stesso ed il radicamento nel territorio di uno degli Istituti di credito pi\u00f9 grandi e longevi del gruppo Iccrea. \u201cCondividiamo il nostro modo di essere, una banca fatta di persone che valorizza la relazione con il cliente e la comunit\u00e0\u201d, spiega Loris Sonego, presidente di Banca della Marca. \u201cCon questa iniziativa ci siamo messi in gioco, vestendo idealmente i panni dei nostri clienti, ma con lo spirito che contraddistingue la nostra banca: condividere con i nostri Soci e Clienti progetti, aspirazioni, sogni, essere a loro disposizione per offrire risorse per lo sviluppo sociale ed economico. Siamo un credito cooperativo e cooperare significa avere rispetto e aiutarci reciprocamente per costruire qualcosa di utile e duraturo per la comunit\u00e0\u201d. Nel 2020, famiglie e piccole imprese hanno interessato complessivamente oltre il 95% delle operazioni di impiego di Banca della Marca, confermandosi quindi la quota pi\u00f9 rappresentativa della clientela dell\u2019Istituto. La Banca ha fornito sostegno a entrambe le categorie, erogando oltre 300 milioni di nuovi mutui (+7% rispetto all\u2019anno precedente) e finanziando per circa 100 milioni di euro oltre 2200 richieste di sostegno avanzate in seguito al decreto Liquidit\u00e0 dalle aziende del territorio.  Ma anche in ambito sociale, in un\u2019annata gravemente condizionata dalla pandemia, la Banca non \u00e8 venuta meno alla sua vocazione mutualistica, stanziando contributi per oltre 650 mila euro ad attivit\u00e0 associative e di volontariato di vario genere (sport, cultura, educazione, promozione del territorio) e per fronteggiare l\u2019emergenza sanitaria, a favore delle scuole e delle organizzazioni impegnate in prima linea, come Caritas per interventi di sostegno a persone e famiglie e a Veneto Emergenza per l\u2019acquisto di attrezzature utili per le terapie intensive. "}