{"date": "20210112", "category": "Politica di Stewardship 2021", "title": "State Street nel 2021 priorit\u00e0 su cambiamento climatico e diversit\u00e0", "text": "State Street Global Advisors (SSGA) il terzo pi\u00f9 grande investment manager del mondo, ha spiegato quali saranno le linee guida di Asset Stewardship per il 2021. In una lettera inviata ai board delle societ\u00e0 in portafoglio, il CEO di State Street, Cyrus Taraporevala, ha illustrato quali saranno le priorit\u00e0 su cui la societ\u00e0 di asset management si focalizzer\u00e0 durante l\u2019anno in corso, ossia i rischi sistemici associati al cambiamento climatico e all\u2019assenza di diversity. Per questo, nella lettera, il Ceo di State street vuole spiegare come il gruppo utilizzer\u00e0 i propri voti durante le assemblee per chiamare alla responsabilit\u00e0 dei consigli di amministrazione delle societ\u00e0 quotate nei progressi sui due temi di contrasto al cambiamento climatico e giustizia sociale in termini di diversit\u00e0 etnica. State Street \u00e8 impegnata da tempo e in modo sempre pi\u00f9 attivo in un rapporto di engagement con le societ\u00e0 in cui investe. Un progresso che \u00e8 stato portato avanti anche con la messa a punto di nuovi strumenti di analisi pi\u00f9 sofisticati.  Sulle tematiche che riguardano ambiente temi sociali e governance, State Street ha lanciato l\u2019anno scorso un rating ESG proprietario, R-Factor, basato sugli standard interni, per valutare e dare uno score alle aziende presenti nel loro portafoglio d\u2019investimento. SSGA ha stabilito di votare contro in assemblea a tutte le aziende che si sono classificate nell\u2019ultimo decile di R-Factor. Inoltre la societ\u00e0 di asset management si \u00e8 impegnata a perseguire un forte engagement nei confronti delle imprese affinch\u00e9 quest\u2019ultime inizino ad adottare il framework lanciato da TCFD sui rischi collegati al climate change. SSGA ha recentemente annunciato di aver aderito al Climate Action 100+, un\u2019iniziativa degli investitori per sviluppare pratiche di engagement con aziende e settori con elevati livelli di emissioni di gas a effetto serra. Con 545 investitori, che rappresentano oltre 52 trilioni di dollari di masse gestite, Climate Action 100+ si rivolge alle pi\u00f9 grandi aziende che emettono gas a effetto serra, a livello globale, per promuovere le azioni necessarie sul clima e allineare le loro strategie di business con l\u2019obiettivo Net Zero al fine di contribuire a limitare l\u2019aumento medio della temperatura globale a 1,5 \u00b0 C. Nella sua lettera, Taraporevala scrive: \u201cIn qualit\u00e0 di firmatari di Climate Action 100+, non vediamo l\u2019ora di condividere la nostra esperienza e i nostri sforzi sulla gestione del clima con altri membri. Nel 2021 ci concentreremo su aziende particolarmente vulnerabili al rischio di cambiamento climatico. Inoltre, continueremo il nostro impegno costante con aziende di altri settori che, pur non essendo ad alta intensit\u00e0 di carbonio, affrontano anche loro rischi collegati al cambiamento climatico.\u201d Sul fronte della diversit\u00e0, gli sforzi e l\u2019impegno di SSGA per il 2021 seguiranno il percorso avviato la scorsa estate dall\u2019azienda. Ad agosto, Richard Lacaille, il Chief investment officier del gruppo che, ricopre anche il ruolo di Senior Advisor per tutte le soluzioni e i servizi ESG, ha inviato una lettera ai presidenti dei delle aziende in portafoglio, informandoli che l\u2019azienda inizier\u00e0 a chiedere a loro delle informazioni dettagliate su particolari rischi, obiettivi e strategie relative alla diversit\u00e0 razziale ed etnica e che siano divulgate agli azionisti.  il gruppo, che sulla scia della pandemia aveva indicato come fulcro degli impegni sulle tematiche Social questioni come la salute dei dipendenti, servire e proteggere i clienti e garantire la sicurezza generale delle catene di approvvigionamento, e che aveva avviato, sulla spinta del movimento Fearless Girl, una campagna per la promozione della presenza femminile nei board e nel top management, alla luce del dibattito razziale aperto negli Stati Uniti, ha poeto queste tematiche al centro dell\u2019azione 2021. Nella sua lettera di Taraporevala rileva che generalmente le aziende non comunicano dati relativi alla diversit\u00e0 etnica e razziale a livello di consiglio di amministrazione e dei dipendenti, nonostante siano tenute a farlo. Taraporevala, nella lettera, osserva come la divulgazione riguardante la diversit\u00e0 etnica e razziale a livello di management e di dipendenti generalmente manchi, nonostante i requisiti normativi per tenere traccia di queste metriche. A tal fine per garantire che le aziende siano trasparenti su tali questioni, Taraporevala ha delineato le pratiche che SSGA seguir\u00e0 nel 2021. Per cambiare la situazione State Street ha stabilito che, a partire dalla proxy season 2021, se una societ\u00e0 del S&P 500 o del FTSE 100 non fornir\u00e0 i dati sulla diversit\u00e0 razziale del suo consiglio, State Street voter\u00e0 contro il Presidente del Comitato Nomine e Governance. A partire dal 2022, se una societ\u00e0 del S&P 500 non divulga il suo rapporto sulle pari opportunit\u00e0, State Street voter\u00e0 contro il Presidente del Comitato Remunerazioni. A partire dal 2022, se una societ\u00e0 del S&P 500 o del FTSE 100 non ha almeno un membro del cda proveniente da una comunit\u00e0 sottorappresentata, State Street voter\u00e0 contro il Presidente del Comitato Nomine e Governance. Taraporevala ha anche evidenziato gli impegni che SSGA sta assumendo nel proprio percorso sulla diversit\u00e0 razziale ed etnica, compresa la divulgazione della composizione razziale ed etnica del proprio consiglio di amministrazione e dei dipendenti, come cos\u00ec come l\u2019introduzione di iniziative per triplicare il Black and Latinx Leadership e di aumentare la spesa rivolta alle imprese minoritarie per i prossimi tre anni."}