{"date": "20210419", "category": "Engagement 2020", "title": "Legal&General IM, in forte aumento le azioni di engagement sulle questioni climatiche (+63%)", "text": "Legal & General Investment Management (LGIM), uno dei pi\u00f9 grandi asset manager al mondo, ha realizzato nel 2020 un aumento del 21% nelle azioni di engagement mettendosi in luce per l\u2019ottimo risultato conseguito nell\u2019area legata alle tematiche climatiche (+63% rispetto al 2019). L\u2019engagement \u00e8 un tema molto sentito e interessa sempre pi\u00f9 aree all\u2019interno di una impresa. Nel report annuale \u201cActive Ownership\u201d, oltre al crescente focus su temi quali la retribuzione dei dirigenti, la governance dei consigli di amministrazione e le disuguaglianze di reddito, la stewardship di LGIM si \u00e8 concentrata anche sulla diversity di genere ed etnica delle aziende, nonch\u00e9 sulla minaccia di lungo termine del cambiamento climatico. Quest\u2019ultimo \u00e8 stato l\u2019argomento su cui il team di Investment Stewardship di LGIM si \u00e8 pi\u00f9 frequentemente impegnato con le aziende nel 2020, con 407 azioni di engagement. La societ\u00e0 ha cercato, inoltre, di rafforzare le proprie analisi e soluzioni climatiche per i clienti estendendo il proprio programma di engagement a un numero maggiore di aziende, con sanzioni tramite voto e disinvestimenti per le aziende che non rispettano gli standard minimi e sviluppando un nuovo framework sul rischio climatico che consente di quantificare i rischi fisici e di transizione del portafogli di investimento. Sacha Sadan, Director of Investment Stewardship di LGIM, ha commentato: \u201cLa pandemia di COVID-19 ha messo in risalto con forza la necessit\u00e0 di agire ora per affrontare le minacce che le nostre societ\u00e0 stanno affrontando e il nostro messaggio alle aziende \u00e8 stato chiaro: concentrarsi su tutti gli stakeholder, non solo sugli azionisti. Il cambiamento climatico ha continuato a essere un tema centrale dell\u2019engagement, poich\u00e9 nonostante le drastiche misure di lockdown a livello globale, il mondo \u00e8 ancora lontano dal raggiungere le emissioni nette zero di anidride carbonica.\u201d La societ\u00e0 ha voluto attribuire un forte peso anche alle questioni legate alla governance per cui nel 2020 si \u00e8 assistito ad un incremento nella partecipazione alle consultazioni in particolare quelle relative alle retribuzioni (145 rispetto alle 96 del 2019) riguardanti le modifiche alle politiche da sottoporre agli azionisti alle assemblee generali del 2021 e le ulteriori incertezze sulla pandemia di COVID-19. Inoltre, LGIM ha posto in essere controlli su quelle societ\u00e0 che hanno ricevuto sostegno dal governo o dagli azionisti, tramite capitale aggiuntivo o dividendi sospesi, o quelle che hanno effettuato licenziamenti del personale, ma hanno continuato a pagare bonus ai dirigenti. LGIM, a questo proposito, coinvolta nell\u2019adozione di 341 nuove politiche retributive delle societ\u00e0 del Regno Unito, ha espresso voto contrario per 128 proposte (il 37,5%). Di queste, 82 (il 64%) riguardavano politiche con requisiti di partecipazione azionaria successiva all\u2019uscita che non soddisfacevano i principi retributivi individuati da LGIM.  Il rapporto evidenzia inoltre l\u2019intensa attivit\u00e0 di voto di LGIM, che ha espresso il proprio assenso nelle risoluzioni degli azionisti sulla diversity, i diritti umani o il cambiamento climatico in misura maggiore rispetto alla maggior parte dei suoi omologhi. Nel 2020, LGIM ha continuato a sostenere lo sviluppo di politiche, impegnandosi con i policymaker e leautorit\u00e0 di regolamentazione globali su oltre 30 temi incentrati su tre aree chiave: governance aziendalee standard di amministrazione, raggiungimento dell\u2019accordo di Parigi e obiettivi Net Zero e politiche enormative finanziarie sostenibili.  Michelle Scrimgeour, CEO di LGIM, ha affermato: \u201cLa societ\u00e0 proseguir\u00e0 negli sforzi per stimolare l\u2019azione politica e delle aziende sul clima. Continueremo a utilizzare la nostra influenza e la portata della nostra attivit\u00e0 per garantire che i principali temi che incidono sul valore degli investimenti dei nostri clienti siano riconosciuti e gestiti in modo appropriato.\u201d"}