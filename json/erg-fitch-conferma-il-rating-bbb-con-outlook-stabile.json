{"date": "20210524", "category": "Rating", "title": "ERG, Fitch conferma il rating BBB- con outlook stabile", "text": "L\u2019agenzia di rating Fitch Ratings (\u201cFitch\u201d) ha confermato per ERG un Long Term Issuer Default Rating (IDR) di BBB- con outlook stabile ed un senior unsecured rating di BBB-. Una conferma che riflette la solidit\u00e0 del profilo aziendale, la resilienza del modello di business e il portafoglio di asset del Gruppo nonch\u00e9 le modalit\u00e0 di vendita \u201cquasi regolate\u201d, con l\u2019obiettivo che circa l\u201980% dell\u2019Ebitda sia stabilizzato da tariffe determinate attraverso partecipazione ad aste competitive o Power Purchase Agreements (PPA) di lungo termine. Il rating tiene conto inoltre dei nuovi obiettivi di crescita del Piano Industriale 2021-2025 bilanciati da una chiara strategia finanziaria e dell\u2019impegno a mantenere l\u2019attuale rating Investment Grade. In tale contesto, Fitch ha rivisto al rialzo, da 3.8x a 4.2x, il livello dell\u2019indicatore \u201cFFO Net leverage\u201d necessario per il mantenimento dell\u2019attuale livello di rating, a fronte della maggiore solidit\u00e0 finanziaria del modello di business di tipo \u201cinfrastrutturale\u201d del Piano Industriale 2021-2025 e coerentemente con un rapporto PFN/Ebitda pari a circa 3,5x nell\u2019arco di Piano (in precedenza 3.0x)."}