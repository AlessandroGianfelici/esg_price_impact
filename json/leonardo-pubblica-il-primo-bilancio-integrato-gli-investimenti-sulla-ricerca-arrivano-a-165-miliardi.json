{"date": "20210310", "category": "Bilancio 2020", "title": "Leonardo pubblica il Primo Bilancio Integrato, gli investimenti sulla ricerca arrivano a 1,65 miliardi", "text": "Leonardo archivia il 2020 con una performance resiliente e con l\u2019adozione del primo bilancio integrato. Il gruppo guidato da Alessandro Profumo ha registrato ricavi per 13,4 miliardi, in linea con il 2019 nonostante la pandemia abbia creato sfide per l\u2019aviazione civile, e un risultato netto di 243 milioni, in calo sul 2019. Per il 2021 il gruppo fornisce una solida guidance con prospettive di una tenuta dei ricavi (ordini per 14 miliardi) e di miglioramento dei margini. Il gruppo prosegue inoltre nel percorso avviato verso un modello economico sostenibile. E in quest\u2019ottica il primo Bilancio Integrato di Leonardo ha l\u2019obiettivo di offrire in un unico documento una visione completa, misurabile e trasparente del valore generato dall\u2019azienda, mettendo in connessione le performance finanziarie con le informazioni ESG.  Durante il 2020, rispetto il 2019, l\u2019impatto scope I e II ha visto un incremento del 4,2%. L\u2019intensit\u00e0 dei rifiuti su ricavi \u00e8 diminuita del 8% e anche l\u2019ntensit\u00e0 dei prelievi idrici su ricavi \u00e8 scesa del 7,7%. Sempre in calo l\u2019intensit\u00e0 dei consumi energetici su ricavi del 3,3%. Da un punto di vista della governace e del social, l\u2019organico ha visto leggero incremento del 0,7%. I dipendenti under 30 sul totale sono aumentati di 0,2 punti percentuali. Anche la quota delle donne manager \u00e8 aumentata di 0,5 punti percentuali. Dall\u2019altra parte le ore medie di formazione per dipendente sono calate del 13,8%. Il tasso di infortunio \u00e8 sceso del 41%.  Una voce rilevante per la sostenibilit\u00e0 aziendale \u00e8 la voce Spesa globale in R&S, cresciuta del 7,6%, arrivando a circa 1,65 miliardi di euro durante il 2020. Con il nuovo bilancio integrato, Leonardo rafforza il focus sulla sostenibilit\u00e0 all\u2019interno della visione per la prossima decade, espressa dal Piano Strategico Be Tomorrow \u2013 Leonardo 2030, che delinea le priorit\u00e0 strategiche alla base del percorso di innovazione e sviluppo sostenibile.  Il Gruppo dal 2010 \u00e8 all\u2019interno del Dow Jones Sustainability Indices (DJSI) e nel 2020 \u00e8 stata confermata Industry leader del settore Aerospace & Defence per il secondo anno consecutivo."}