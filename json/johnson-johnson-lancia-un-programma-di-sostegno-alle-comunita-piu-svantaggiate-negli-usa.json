{"date": "20201118", "category": "Healthcare Inclusione sociale", "title": "Johnson & Johnson lancia un programma di sostegno alle comunit\u00e0 pi\u00f9 svantaggiate negli USA", "text": "Johnson & Johnson ha annunciato un investimento pari a 100 milioni di dollari, nei prossimi cinque anni, per promuovere soluzioni di equit\u00e0 sanitaria per la comunit\u00e0 afro americana e altre comunit\u00e0 di colore negli Stati Uniti. La scelta del gruppo americano \u00e8 focalizzata a un intervento diretto e tangibile nelle aree che nel 2020 hanno aperto ferite profonde negli Stati Uniti legate ai problemi di razzismo come evidenziato dai fatti che hanno portato alla nascita del movimento Black lives matters, nonch\u00e9 dalla pandemia COVID-19, che hanno portato alla ribalta in modo evidente le disuguaglianze sanitarie. Alex Gorsky, Presidente e AD di Johnson & Johnson, ha affermato: \u201c\u00c8 urgente affrontare le disuguaglianze radicate che minacciano la salute delle comunit\u00e0 di colore negli Stati Uniti. Questo \u00e8 il motivo per cui Johnson & Johnson sta concentrando i suoi sforzi e impegnando 100 milioni di dollari per affrontare l\u2019ingiustizia razziale e sociale e il problema critico della salute salute pubblica. In qualit\u00e0 della pi\u00f9 grande azienda di healthcare al mondo, siamo in una posizione unica per riunire organizzazioni private, pubbliche e della societ\u00e0 civile nel perseguimento di questa aspirazione condivisa e lavorare insieme per avere un impatto significativo attraverso la scienza, gli affari, la salute pubblica e filantropia.\u201d L\u2019impegno della societ\u00e0 d\u00e0 la priorit\u00e0 a tre aree chiave: Comunit\u00e0 pi\u00f9 sane, investire in programmi che aiutano a fornire un\u2019assistenza sanitaria equa a comunit\u00e0 svantaggiate, Enduring Alliances, creazione di partnership e alleanze che combattono la discriminazione razziale e sociale, e Cultura aziendale diversificata e inclusiva per garantire una forza lavoro diversificata e inclusiva."}