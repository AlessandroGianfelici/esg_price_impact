{"date": "20201116", "category": "Dow Jones Sustainability Indices ", "title": "Poste Italiane confema la sua presenza all\u2019interno del DJSI", "text": "Poste Italiane conferma la sua presenza all\u2019interno del Dow Jones Sustainability World Index e del pi\u00f9 selettivo Dow Jones Sustainability Europe Index.Tale traguardo assume particolare prestigio alla luce della partecipazione record da parte delle aziende e dell\u2019adozione di criteri di valutazione economici, sociali e ambientali pi\u00f9 severi e stringenti. Il SAM Corporate Sustainability Assessment, CSA, di Standard & Poor\u2019s Global \u00e8 il principale punto di riferimento globale in materia di sostenibilit\u00e0. Sulla base delle sue risultanze le aziende vengono selezionate per l\u2019inclusione nei pi\u00f9 prestigiosi indici di sostenibilit\u00e0 tra cui il Dow Jones Sustainability Index e lo S&P 500 ESG.\u00a0 Matteo del Fante, l\u2019AD di Poste Italiane, ha dichiarato: \u201cEssere parte dei due pi\u00f9 prestigiosi indici di sostenibilit\u00e0 a livello internazionale \u00e8 un risultato\u00a0che d\u00e0 la misura della reputazione che oggi viene riconosciuta a Poste Italiane e della sua importanza come leva di competitivit\u00e0 per affrontare e vincere le sfide di un mercato sempre pi\u00f9 evoluto. Il successo ottenuto oggi, con un netto miglioramento della performance, \u00e8 frutto del percorso pluriennale intrapreso dal Gruppo che ha portato ad integrare la sostenibilit\u00e0 a tutti i livelli aziendali, con l\u2019obiettivo di creare valore condiviso per il Paese e per i nostri stakeholder.\u201d\u00a0 Giuseppe Lasco, Condirettore di Poste Italiane, ha commentato: \u201cLa conferma della presenza all\u2019interno degli autorevoli indici Dow Jones ci rende orgogliosi del lavoro svolto dalle nostre persone fino ad ora, e premia il continuo impegno dell\u2019Azienda nella corretta gestione dei rischi e delle opportunit\u00e0 legate alle tematiche ambientali, sociali e di governance. Dare concretezza al concetto di sostenibilit\u00e0, attraverso una strategia chiara e condivisa, assume particolare importanza soprattutto nel difficile contesto attuale caratterizzato dalla pandemia globale.\u201d\u00a0 Standard & Poor\u2019s Global confronta le aziende di 61 settori attraverso questionari che valutano le performance di sostenibilit\u00e0 delle aziende in maniera complessiva. Il Dow Jones Sustainability World Index traccia la performance del top 10% delle 2.500 maggiori aziende quotate all\u2019interno del S&P Global Broad Market Index, mentre Il Dow Jones Sustainability Europe Index traccia la performance del top 20% delle 600 maggiori del continente europeo.\u00a0Un commento sui risultati ottenuti da Poste Italiane \u00e8 arrivato anche da Manjit Jus, Global Head of ESG Research and Data di S&P Global: \u201cCi congratuliamo con Poste Italiane di essere state incluse all\u2019interno degli indici DJSI World e DJSI Europer. La selezione di DJSI evidenzia il leadership dell\u2019azienda nel suo settore di appartenenza. Nel CSA del 2020 si \u00e8 verifcata una presenza record di aziende, le quali sono state sottoposte a un processo di selezione molto stringente, il che evidenzia la performance dell\u2019azienda e premia il suo contributo alle persone e al pianeta.\u201d\u00a0"}