{"date": "20210512", "category": "Dichiarazione non Finanziaria", "title": "Cr\u00e9dit Agricole Italia ha pubblicato la Dichiarazione Consolidata di Carattere Non Finanziario", "text": "Cr\u00e9dit Agricole Italia ha pubblicato la Dichiarazione Consolidata di Carattere Non Finanziario (DNF), il documento riassuntivo delle iniziative in ambito di Responsabilit\u00e0 Sociale d\u2019Impresa e Sostenibilit\u00e0 attuate nel 2020. In un anno segnato dall\u2019emergenza sanitaria Covid-19, Cr\u00e9dit Agricole Italia ha voluto garantire continuit\u00e0 del business, dimostrando vicinanza alle persone, al tessuto economico e ai territori, nel pieno rispetto degli SDGs Sustainable Development Goal, i 17 Obiettivi di Sviluppo Sostenibile dell\u2019Agenda 2030 delle Nazioni Unite, prospetto comune con cui affrontare questioni di tutela ambientale, crescita economica inclusiva con nuovi modelli di produzione e consumo, diritti fondamentali e uguaglianza sociale. Il Gruppo \u00e8 stato protagonista del lancio di Green Certificates e Double Green Booster Notes, strutturando gi\u00e0 la prima emissione sul mercato italiano di Obbligazioni Bancarie Garantite (OBG) in formato Green, compiuta quest\u2019anno, si \u00e8 contraddistinto per l\u2019utilizzo di Energia Verde al 100% e per il raggiungimento del 1\u00b0 posto in Italia per importo finanziato di impianti energetici da fonti rinnovabili, e ha integrato con successo una specifica sezione ESG all\u2019interno delle proprie politiche di credito. Non solo, i numerosi prodotti con finalit\u00e0 sociale offerti, le risorse investite in una digitalizzazione sostenibile che rispetta la componente umana-ambientale, l\u2019inaugurazione di Le Village by CA Parma, secondo ecosistema del Gruppo a supporto di start up e imprese, fino alla raccolta di circa 1,7 milioni di euro tramite il portale di crowdfunding CrowdForLife, punto di incontro tra enti e associazioni no profit e chiunque desideri sostenere direttamente i loro progetti: tutto \u00e8 in linea con la ragion d\u2019essere di Cr\u00e9dit Agricole Italia, \u201cAgire ogni giorno nell\u2019interesse dei nostri clienti e della societ\u00e0\u201d."}