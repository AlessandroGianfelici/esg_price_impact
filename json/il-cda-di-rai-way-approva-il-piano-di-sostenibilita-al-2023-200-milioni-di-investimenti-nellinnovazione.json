{"date": "20210319", "category": "Piano di Sostenibilit\u00e0 2020-2023", "title": "Il Cda di Rai Way approva il Piano di Sostenibilit\u00e0 al 2023, 200 milioni di investimenti nell\u2019innovazione", "text": "Il Cda di Rai Way ha approvato la Politica e il Piano di Sostenibilit\u00e0 2020-2023 che definisce i principi e la strategia aziendale in materia di sostenibilit\u00e0, confermando l\u2019impegno di Rai Way nel rispondere alle sfide globali e nella generazione di valore sostenibile nel medio-lungo termine per tutti gli stakeholder. In particolare, il Piano si focalizza su 6 indirizzi strategici, coerenti con i temi valutati materiali dagli stakeholders di Rai Way, in grado di intercettare 9 SDGs fissati dalle Nazioni Unite. Ricoprono un ruolo prioritario il rispetto dell\u2019ambiente, il benessere e la crescita dei dipendenti unito allo sviluppo sociale e culturale delle comunit\u00e0, l\u2019allineamento dei sistemi di governance ESG e l\u2019innovazione tecnologica.  Gli indirizzi sono stati quindi declinati in obiettivi qualitativi e target quantitativi da raggiungere attraverso specifiche azioni e iniziative \u2013che si aggiungono a quelle gi\u00e0 individuate nel Piano Industriale \u2013raggruppate secondo i 4 pillar Environment, Social, Governance e Innovation. Tra gli obiettivi ambientali pi\u00f9 sfidanti il contrasto al cambiamento climatico con il target di carbon neutrality 7 al 2025 da perseguire attraverso l\u2019acquisto del 100% di energia elettrica da fonti rinnovabili e l\u2019implementazione di iniziative di monitoraggio e riduzione dei consumi, con oltre 100 milioni di investimenti nel periodo 2020-2023 in sistemi e apparati pi\u00f9 efficienti.  L\u2019impronta\u00a0\u00a0tecnologica\u00a0\u00a0di\u00a0\u00a0Rai\u00a0\u00a0Way\u00a0\u00a0consentir\u00e0\u00a0\u00a0di\u00a0\u00a0sviluppare\u00a0\u00a0iniziative\u00a0\u00a0di innovazione e contribuire\u00a0\u00a0alla digitalizzazione\u00a0\u00a0del Paese con circa 200 milioni di investimenti che abiliteranno l\u2019evoluzione dell\u2019azienda Sono inoltre previste azioni volte a diffondere la cultura del rispetto ambientale tra gli stakeholder che prevedano, ad esempio, l\u2019engagement della catena di fornitura. Sul piano sociale, Rai Way conferma l\u2019attenzione alla salute, sicurezza e benessere dei propri dipendenti nonch\u00e9 al loro sviluppo professionale, valorizzando le diversit\u00e0, promuovendo la parit\u00e0 di genere con il 35% di donne manager.  Coerentemente con la vocazione di pubblico servizio, grande rilievo assume anche il rapporto con il territorio, sia in termini di controllo delle emissioni elettromagnetiche e riduzione degli impatti paesaggistici, che di promozione dello sviluppo sociale, culturale ed economico delle comunit\u00e0, che passa innanzitutto attraverso un miglioramento della copertura del segnale DTT che riguarder\u00e0 oltre 1.000 comuni italiani. In tema di governance ESG, Rai Way continuer\u00e0 a sviluppare sistemi e presidi allineati alle migliori pratiche e integrati ai profili della sostenibilit\u00e0, anche attraverso l\u2019adesione a standard internazionali di etica ed anticorruzione quali il Global Compact delle Nazioni Unite. La presenza del 20% di obiettivi ESG all\u2019interno del piano di long-term incentive proposto all\u2019Assemblea confermer\u00e0 inoltre la centralit\u00e0 della sostenibilit\u00e0 nella strategia aziendale, assicurando l\u2019allineamento del management."}