{"date": "20210326", "category": "Decarbonizzazione", "title": "Snam e CDP piantano oltre 400 piante nel casertano per assorbire le emissioni di CO2", "text": "Arbolia, la societ\u00e0 benefit di Snam e Fondazione Cassa Depositi e Prestiti, ha realizzato un nuovo bosco urbano da 400 piante nel Comune di Pignataro Maggiore, in provincia di Caserta. Gli alberi sono stati messi a dimora nei giorni scorsi in un\u2019area del versante Sud, nelle vicinanze del Monastero di Santa Croce. Nell\u2019area selezionata sono stati piantati 300 lecci e 100 arbusti di tre differenti specie (corbezzolo, bosso e ginepro) che consentiranno l\u2019assorbimento di 27 tonnellate di CO2 all\u2019anno e circa 18 kg di PM10 all\u2019anno. Quello di Pignataro Maggiore \u00e8 il primo progetto di forestazione urbana realizzato da Arbolia nel Sud Italia insieme a quello in corso proprio in questi giorni all\u2019Orto Botanico di Lecce. \u201cQuesto progetto \u2013 commenta Emanuele Ges\u00f9, responsabile innovazione e progetti speciali di Snam \u2013 testimonia l\u2019attenzione della nostra azienda all\u2019ambiente e ai territori, non solo attraverso investimenti in progetti di decarbonizzazione in vari settori come la mobilit\u00e0 sostenibile ma anche con iniziative a favore del benessere delle comunit\u00e0 e della qualit\u00e0 dell\u2019aria come il nuovo bosco urbano di Pignataro Maggiore\u201d. "}