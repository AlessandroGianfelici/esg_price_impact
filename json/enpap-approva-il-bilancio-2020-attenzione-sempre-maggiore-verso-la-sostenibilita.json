{"date": "20210428", "category": "Bilancio 2020", "title": "ENPAP approva il Bilancio 2020, attenzione sempre maggiore verso la sostenibilit\u00e0", "text": "Il Consiglio di Indirizzo Generale (CIG) ha approvato il Bilancio 2020 dell\u2019ENPAP, Ente Nazionale di Previdenza ed Assistenza per gli Psicologici, un risultato finanziario di 155,8 milioni di euro rispetto ai 160,3 milioni del 2019 e un utile pari a 27,9 milioni (37,7 milioni nel 2019). Il patrimonio mobiliare e immobiliare sale a 1,78 miliardi (1,6 nel 2019) registrando un incremento dell\u201911,3%, mentre il patrimonio netto contabile \u00e8 superiore ai 150,8 milioni. Il rendimento netto degli investimenti \u00e8 di 39,7 milioni pari alla redditivit\u00e0 lorda del 3,04% e al 2,397% netto. Sale anche il numero degli Iscritti all\u2019Ente: a fine 2020 sono 68.037 gli attivi, con un incremento del 5,47% (64.366 nel 2019), di cui pi\u00f9 dell\u201985% Psicologhe. Felice Damiano Torricelli, Presidente ENPAP: \u201cIl Bilancio appena approvato, in tutti i suoi numeri ma anche nell\u2019impostazione trasparente, solida e solidale della gestione, \u00e8 un Bilancio molto simile a quello degli anni scorsi. E questo, in un anno drammatico come quello trascorso, \u00e8 di per s\u00e9 un fatto straordinario\u201d. Per fare fronte al difficile momento causato dalla pandemia da Covid-19, ENPAP ha erogato la cosiddetta \u201cIndennit\u00e0 Covid\u201d, ossia il \u201creddito di ultima istanza\u201d, in favore degli Iscritti che hanno autocertificato la sussistenza dei requisiti di accesso, anticipando 78 milioni di euro per conto dello Stato, a oggi \u00e8 stato pressoch\u00e9 integralmente rimborsato. Da marzo 2020 ENPAP ha, altres\u00ec, ha attivato la nuova copertura Temporanea Caso Morte (TCM), una protezione per le famiglie delle Iscritte e degli Iscritti che garantisce agli eredi legittimi o testamentari l\u2019erogazione di un capitale, con possibilit\u00e0 di incrementare volontariamente la copertura assicurativa. La platea degli assicurati a tale nuova convenzione \u00e8 stata di oltre 60.700 Iscritti. L\u2019elevata attenzione alla\u00a0responsabilit\u00e0 sociale\u00a0dell\u2019Ente, ha guidato ENPAP nell\u2019approvazione de\u00a0\u201cI principi di investimento sostenibile e responsabile dell\u2019ENPAP\u201d\u00a0(\u201cSRI \u2013 Sustainable and Responsible Investement\u201d). L\u2019Ente ha aderito ai principi di investimento responsabile\u00a0\u201cUN-PRI\u201d\u00a0definiti dalle Nazioni Unite ed \u00e8 tra i sostenitori della pi\u00f9 importane iniziativa di \u201cengagement\u201d condiviso in tema di \u201cclimate change\u201d con la\u00a0\u201cClimate Action 100+\u201d."}