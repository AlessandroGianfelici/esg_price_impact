{"date": "20210112", "category": "Responsabile CSR", "title": "STMicroelectronics nomina Rajita D\u2019Souza Presidente HR and CSR", "text": "STMicroelectronics, leader globale nei semiconduttori con clienti in tutti i settori applicativi dell\u2019elettronica, ha annunciato la nomina di Rajita D\u2019Souza in qualit\u00e0 di Presidente di Human Resources and Corporate Social Responsibility. La nuova manger, che ha assunto la carica lo scorso 1\u00b0 gennaio 2021, riporta direttamente a Jean-Marc Chery, Presidente & CEO, ed \u00e8 entrata a fare parte dell\u2019Executive Committee di ST. Nel suo ruolo, D\u2019Souza \u00e8 responsabile dell\u2019organizzazione HR globale, sviluppo delle risorse, gestione delle performance, politiche retributive e benefit, selezione e mobilit\u00e0 interna, di STMicroelectronics e svolger\u00e0 un ruolo cruciale nella guida della strategia e dei programmi di sostenibilit\u00e0 dell\u2019azienda, compreso l\u2019obiettivo di ST di diventare carbon neutral entro il 2027. Gi\u00e0 Chief Human Resources Officer in Bekaert, leader mondiale e all\u2019avanguardia nelle tecnologie di trasformazione e rivestimento di fili e cavi d\u2019acciaio, D\u2019Souza ha maturato una vasta esperienza presso societ\u00e0 industriali di grandi dimensioni, dopo avere iniziato il suo percorso professionale nel 1993 in qualit\u00e0 di Manager Operations di Reliance Consultancy Services a Mumbai, in India fino al ruolo di Vice President Human Resources per la regione EMEA di Goodyear. D\u2019Souza \u00e8 nata a Mumbai, India, nel 1973. Ha conseguito un master in Giurisprudenza presso l\u2019Universit\u00e0 di Mumbai e una laurea in Gestione Aziendale. Ha inoltre conseguito la certificazione \u201cMaster Black-Belt\u201d di Six Sigma."}