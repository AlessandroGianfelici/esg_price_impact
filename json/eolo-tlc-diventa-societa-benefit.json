{"date": "20210420", "category": "Societ\u00e0 benefit", "title": "Eolo (tlc) diventa societ\u00e0 benefit", "text": "Eolo, societ\u00e0 attiva nel settore tlc e specializzata nella tecnologia FWA, da aprile ha cambiato lo statuto ed \u00e8 diventata una societ\u00e0 benefit, vale a dire una societ\u00e0 che integra nell\u2019oggetto sociale insieme agli obiettivi di profitto anche quelli di mirare ad un impatto positivo su societ\u00e0 e ambiente. Luca Spada, presidente e fondatore di Eolo ha dichiarato \u201cAvere un impatto positivo sui territori in cui operiamo \u00e8 nel DNA di EOLO. \u201cInternet dove gli altri non arrivano\u201d vuol dire anche questo: una scelta di responsabilit\u00e0 verso l\u2019ambiente, le comunit\u00e0 e verso tutto il Paese, a supporto di crescita, sviluppo e competitivit\u00e0.\u201d Eolo, attiva da circa 15 anni, ha ricercato e sviluppato una tecnologia wireless per permettere di fare arrivare\u00a0internet ultraveloce anche nel pi\u00f9 piccolo dei comuni e ha connesso pi\u00f9 di\u00a01 milione e 200 mila\u00a0persone, raggiungendo oltre\u00a06.000 comuni\u00a0che prima erano isolati dall\u2019accesso a internet."}