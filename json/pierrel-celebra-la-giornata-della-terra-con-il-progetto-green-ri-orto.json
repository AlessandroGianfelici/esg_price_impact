{"date": "20210422", "category": "Progetto green", "title": "Pierrel celebra la Giornata della Terra con il progetto green Ri-orto", "text": "Pierrel, provider globale di servizi per l\u2019industria farmaceutica, celebra la Giornata della Terra avviando una collaborazione con Legambiente Campania, la Societ\u00e0 Cooperativa Sociale Terra Felix e l\u2019Associazione Geofilos, attive nella promozione e valorizzazione del territorio campano. Il progetto Ri-orto consiste nel riutilizzo di uno dei principali rifiuti di Pierrel: le cassettine in polipropilene che contengono le tubofiale degli anestetici dentali sono state trasformate in box orto da donare ai collaboratori di Pierrel a simboleggiare l\u2019impegno tangibile dell\u2019azienda nell\u2019adottare comportamenti sempre pi\u00f9 green ed ecosostenibili. Pierrel, che da sempre \u00e8 impegnata in processo di efficientamento delle risorse e riduzione degli sprechi, dopo aver comunicato una diminuzione del consumo di acqua del 90% e di carta del 65%, \u00e8 attiva nella realizzazione della raccolta differenziata tanto da aver recuperato 17.080 kg di plastica nel 2020. Il progetto Ri-orto fa parte di un programma di educazione ambientale realizzato con Legambiente che \u00e8 stato inserito sul portale dell\u2019earth day in cui confluiscono tutti gli eventi organizzati nel mondo."}