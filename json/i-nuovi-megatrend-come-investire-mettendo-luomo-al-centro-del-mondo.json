{"date": "20210412", "category": "L'opinione di Paolo Paschetta, Country Head Italia di Pictet Asset Management", "title": "I nuovi megatrend: come investire mettendo l\u2019uomo al centro del mondo", "text": "Ben prima di Covid-19, i cambiamenti demografici e il progresso tecnologico avevano avviato un pro-cesso di trasformazione radicale delle nostre vite. Formiamo famiglie pi\u00f9 tardi, viviamo pi\u00f9 a lungo edobbiamo occuparci dei pi\u00f9 anziani. Il tradizionale stile di vita basato sullo schema scuola-lavoro-pensione goduto dalle generazioni precedenti si \u00e8 evoluto in qualcosa di pi\u00f9 complesso e dinamico,spinto anche da nuove necessit\u00e0. L\u2019avvento della pandemia ha, poi, acuito alcune tendenze: il lavoro\u00e8 pi\u00f9 transitorio e sempre pi\u00f9 spesso si svolge da casa, l\u2019educazione si sta spostando fuori dall\u2019aulaverso l\u2019online. Cresce, quindi, la rilevanza di servizi che supportano l\u2019apprendimento di cui abbiamobisogno per carriere in continua evoluzione, l\u2019assistenza per le nostre famiglie e per noi stessi, le faccende quotidiane che cerchiamo di esternalizzare per liberare il bene pi\u00f9 prezioso, il tempo, e i servizi che ci aiutano a godercelo. La pandemia si \u00e8, quindi, inserita in un contesto gi\u00e0 in forte evoluzione: uno degli effetti pi\u00f9 dirom-penti che ha portato con s\u00e9 \u00e8 stata la riscoperta dell\u2019uomo e dei suoi bisogni pi\u00f9 intimi. Viviamo in unperiodo complesso da molti punti di vista, ma una delle ferite pi\u00f9 profonde riguarda la distanza chele persone sono state costrette a mantenere con il resto del mondo, a partire dagli affetti pi\u00f9 importanti.Da qui nasce una forte voglia di riscatto dell\u2019intera umanit\u00e0, insieme all\u2019esigenza di ricalibrare la con-vergenza del mondo sull\u2019uomo. Sul fronte degli investimenti, in un\u2019epoca segnata dalla diffusione dell\u2019acronimo ESG (Environmental,Social, Governance), questo comporta la necessit\u00e0 di dedicare pi\u00f9 spazio agli aspetti sociali, finora inparte trascurati per concentrarsi sulla tutela dell\u2019ambiente. In quest\u2019ambito c\u2019\u00e8 tutto un mondo di temid\u2019investimento che Pictet AM ha al momento diviso in tre grandi filoni: la crescita della domanda diistruzione, la sfera legata ai bisogni familiari e all\u2019accudimento delle persone care e la potente domanda di intrattenimento e di esperienze che deflagrer\u00e0 quando le restrizioni verranno finalmente meno.  Le societ\u00e0 di servizi incentrate sulla persona rappresentano un\u2019opportunit\u00e0 di investimento potente e diversificante incentrata sui bisogni sociali quotidiani. Hanno il potenziale di fornire rendimenti, maanche di migliorare il benessere delle comunit\u00e0 aiutando gli individui a condurre una vita pi\u00f9 soddi-sfacente. L\u2019obiettivo \u00e8 sempre pi\u00f9 quello di andare oltre i beni tangibili verso ci\u00f2 che veramente ap-paga: la propria autorealizzazione. La crisi che stiamo attraversando ha portato con s\u00e9 una serie di conseguenze negative e nuovi bisogni sociali da soddisfare. Il Global risks report 2021 del World Economic Forum (The Global Risks Report 2021 | World Economic Forum \u2013 weforum.org) ha collocato, all\u2019interno della sua mappa dei rischi globali, l\u2019erosione della coesione sociale tra le questioni a lungo termine, con cui, con alta probabilit\u00e0, si dovr\u00e0 fare i conti. \u00c8 sempre pi\u00f9 diffuso un certo malcontento, acuito dalla pandemia che ha portato inoltre solitudine, rinunce e, per alcuni, la perdita del lavoro (o la paura di perderlo). Sempre secondo il report, infatti, \u201csolo nel secondo trimestre del 2020 si sono perse ore di lavoro equivalenti a 495 milioni di posti\u201d, il che \u201caumenter\u00e0 immediatamente le disuguaglianze, ma produrr\u00e0 anche una ripresa non uniforme\u201d. Tutte motivazioni che basterebbero, da sole, a spostare l\u2019attenzione sui bisogni inascoltati. Come dicevamo, l\u2019emergenza ha portato in primo piano il tema dell\u2019autorealizzazione: l\u2019uomo che nonostante le difficolt\u00e0 o, anzi, in risposta a queste, cerca il riscatto, dopo essere stato messo a dura prova dalla pandemia. Ma anche l\u2019uomo che va alla ricerca di esperienze, di intrattenimento culturale, viaggi e, in generale, di tutto ci\u00f2 che pu\u00f2 essere utile a mitigare le conseguenze negative della reclusione forzata. Pictet AM ritiene che, sul fonte degli investimenti legati alla sfera sociale, saranno due i megatrend destinati a crescere esponenzialmente nel prossimo futuro. Da un lato, tutti i temi riconducibili a servizi sociali quali istruzione, formazione professionale e assistenza agli anziani e alla gestione del crescente malessere sociale e, dall\u2019altro, l\u2019experience economy, in cui gli acquisti legati alle esperienze (il denaro speso per fare) vengono preferiti agli acquisti materiali (il denaro speso per avere) in quanto forniscono una felicit\u00e0 maggiore.  L\u2019attenzione alla sfera sociale \u00e8 cresciuta peraltro anche di pari passo con l\u2019adozione dei criteri Esg. Non \u00e8 un caso, quindi, se i fondi sostenibili, in Europa, stanno vivendo una grande espansione, a tal punto che Morningstar misura il loro patrimonio netto in 1.100 miliardi di euro, in crescita del 51,8% anno su anno (mentre l\u2019intera industria \u00e8 cresciuta solo del 3%). I flussi nell\u2019anno sono ammontati a 233 miliardi, una cifra che si \u00e8 decuplicata negli ultimi cinque anni e la quota sul totale della raccolta dei fondi europei \u00e8 cresciuta fino al 45% nell\u2019ultimo trimestre dell\u2019anno. Risulta singolare, tuttavia, che i fondi Esg attualmente disponibili (oltre 3.200) siano per lo pi\u00f9 focaliz-zati sulle questioni ambientali. Eppure, l\u2019aspetto sociale sottende occasioni d\u2019investimento da non tra-scurare, perch\u00e9 gi\u00e0 ora esistono evidenze circa il fatto che investire su questo fattore produca valoreeconomico e finanziario. Secondo la societ\u00e0 di ricerca no-profit Just Capital, per esempio, le aziendeUsa a forte impatto sociale positivo da novembre 2016 hanno sovraperformato di quasi il 30% rispettoalle corrispettive negative alle peggiori. Uno dei grandi filoni di investimento su cui Pictet AM ha focalizzato il proprio interesse \u00e8 quello legatoall\u2019istruzione (online e dal vivo, primaria e lavorativa) e alla vita professionale. Secondo l\u2019Unesco,nell\u2019anno della pandemia, 1,4 miliardi di studenti sono stati colpiti dalla chiusura delle scuole in tuttoil mondo e l\u2019interesse per la didattica a distanza, misurato da Google Trends, \u00e8 aumentato di quattrovolte nella primavera del 2020.  Anche in questo caso, per\u00f2, la pandemia ha solo accelerato un trend che era gi\u00e0 in atto: la tecnologia applicata all\u2019educazione, infatti, oltre a offrire la possibilit\u00e0 di una maggiore personalizzazione dei contenuti attraverso piattaforme digitali dotate di intelligenza artificiale, presenta il beneficio, a livello sociale, di dare accesso all\u2019apprendimento e alle informazioni a fette di popolazione sempre maggiori e a costi pi\u00f9 bassi. Non sorprendono, quindi, le stime che parlano di un mercato globale dell\u2019istruzione che varr\u00e0 10mila miliardi di dollari entro il 2030, con una crescita annua del 4,5% e pari al 6% del Pil mondiale (Fonte: HolonIQ, Education in 2030; EdtechX report). Ma c\u2019\u00e8 di pi\u00f9, perch\u00e9 a cambiare saranno anche i tempi di fruizione della formazione, non pi\u00f9 concentrata nella parte iniziale della vita. Secondo il World Economic Forum, infatti, il 65% dei bambini che hanno iniziato la scuola primaria nel 2018 avr\u00e0 una carriera che non esiste ancora: questo significa che la formazione dovr\u00e0 adeguarsi fornendo competenze nuove e diverse, non limitandosi al periodo scolastico, ma estendendo la sua offerta a tutte le fasi della vita. L\u2019EdTech crescer\u00e0 del 15% all\u2019anno, fino a 368 miliardi di dollari nel 2025 (Fonte: EdtechX, IBIS CapitalCairneagle Associates). In questo settore, un esempio virtuoso di azienda che ha saputo combinareforme di insegnamento tradizionali offline con quelle online \u00e8 la cinese New Oriental Education andTechnology. Si tratta del pi\u00f9 grande fornitore cinese di servizi di insegnamento privato con 1.416 centrie 38.400 insegnanti in 86 citt\u00e0. Durante i mesi di lockdown, ha coniugato la didattica online con quelladal vivo, ottenendo un importante vantaggio competitivo. L\u2019attenzione per l\u2019innovazione dell\u2019azienda\u00e8 evidente anche per il fatto che i suoi servizi di tutoraggio online sono basati su software di intelligenza artificiale e sistemi di insegnamento auto-adattativo, in grado di aggiustare i contenuti offerti sulla base dei feedback degli studenti. L\u2019azienda \u00e8 anche impegnata attivamente nel sociale: per promuovere l\u2019uguaglianza e l\u2019educazione nelle aree povere della Cina, costruisce scuole in queste regioni e offre l\u2019accesso gratuito ai suoi corsi online. Un altro grande filone di investimento emerso \u00e8 legato alla vita familiare e al prendersi cura dell\u2019altro.Basti pensare che negli Stati Uniti il 60% delle persone vive in famiglie in cui i due genitori lavorano atempo pieno e hanno almeno un bambino e un parente anziano da accudire contemporaneamente.Inoltre, il 65% delle donne con figli sotto i sei anni lavora. Per questo motivo, sempre pi\u00f9 spesso, si \u00e8costretti ad affidarsi a servizi esterni di cura di bambini e anziani. Il lockdown, inoltre, ha causatomaggiore solitudine e un aumento dei problemi anche di salute mentale ad essa associati. In questoquadro generale crescono i servizi per case di riposo, per cura degli animali domestici \u2013 Google Trendsegnala un aumento del 30% circa di interesse per gli animali da compagnia \u2013 cure per la fertilit\u00e0 epiattaforme di incontro che facilitano la ricerca di un partner. Tra le societ\u00e0 operanti in settori ad alto potenziale rientra anche Bright Horizons, leader nei servizisanitari a domicilio e nei servizi di ospizio negli Stati Uniti. Un\u2019azienda che aiuta a rispondere allasfida posta dal fatto che in Europa e negli Stati Uniti, entro il 2050, avremo cinque anziani ogni 10adulti che lavorano, rispetto ai tre di oggi. Non solo, Bright Horizons offre anche servizi legati all\u2019infanzia e gestisce 1.084 centri di istruzione primaria nei pressi dei centri lavorativi: questi asili nido sul posto di lavoro svolgono un\u2019importante funzione sociale, supportando le organizzazioni nella risoluzione delle sfide dell\u2019assistenza all\u2019infanzia, favorendo il benessere sul posto di lavoro, aiutando le donne a raggiungere posizioni di leadership e, in definitiva, facilitando i datori di lavoro e i dipendenti nel raggiungimento dei loro obiettivi. L\u2019ultimo grande ambito di investimento guarda al post Covid. La fine delle restrizioni e delle limita-zioni riporter\u00e0 in auge la domanda d\u2019intrattenimento con i viaggi, il mangiare, il bere e le esperienzeculturali. Di fatto, negli Stati Uniti e in Europa la spesa per servizi ricreativi e culturali, che fanno parte dell\u2019experience economy, \u00e8 cresciuta pi\u00f9 del doppio rispetto alla crescita del PIL negli ultimi 20 anni. Sitratta di un segmento estremamente vasto e variegato, che include anche attivit\u00e0 virate negli ultimianni su piattaforme digitali. Ad esempio, Walt Disney, \u00e8 diventata una societ\u00e0 di intrattenimento a360 gradi, con reti multimediali, esperienze nei parchi a tema, studi cinematografici, intrattenimentodal vivo e online. Con le chiusure imposte dalle misure di distanziamento sociale, ha dimostrato un\u2019eccezionale capacit\u00e0 di adattamento, facendo leva per i propri ricavi sull\u2019attivit\u00e0 di produzione e streaming di contenuti attraverso le piattaforme digitali Hulu e Disney+. Su tutti questi capisaldi si fonda la strategia del fondo d\u2019investimento Pictet-Human di Pictet AM, lanciato in Italia a inizio anno, nato per cavalcare un trend, quello legato al tema del sociale, evidentemente sottorappresentato nel mercato. Il portafoglio riesce ad avere, di fatto, un impatto sociale positivo. \u00c8 cos\u00ec soprattutto per il mondo dell\u2019istruzione e della sanit\u00e0, come misurato dall\u2019esposizione agli SDG dell\u2019ONU numero 3 e 4, afferenti rispettivamente a \u201cSalute e Benessere\u201d e \u201cIstruzione di Qualit\u00e0\u201d. I pilastri dell\u2019universo di investimento sono quei settori in grado di rappresentare le radici del cambiamento nella nostra societ\u00e0, il che porta il fondo a investire in titoli sottorappresentati, ma con un enorme potenziale. \u00c8 il primo fondo che pone attenzione a tutto tondo sull\u2019uomo: dal percorso professionale all\u2019istruzione, dalla formazione alla vita familiare, fino a toccare la socialit\u00e0. Con buona pace del sistema eliocentrico, l\u2019uomo torna a essere il centro del mondo."}