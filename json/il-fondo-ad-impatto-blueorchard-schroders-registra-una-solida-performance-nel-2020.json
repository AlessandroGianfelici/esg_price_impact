{"date": "20210114", "category": "Impact investing", "title": "La societ\u00e0 ad impatto BlueOrchard (Schroders) registra una solida performance nel 2020", "text": "BlueOrchard, la societ\u00e0 ad impatto elvetico che fa parte del gruppo Schroders, ha aumentato il suo raggio d\u2019azione nel 2020, permettendo l\u2019accesso ai servizi finanziari a pi\u00f9 di 215 milioni di persone povere e vulnerabili. Nonostante la pandemia di Covid-19, i portafogli di investimento di BlueOrchard hanno dimostrato una solida resilienza.  L\u2019impatto del virus minaccia per\u00f2 di annullare decenni di progressi compiuti verso la riduzione della povert\u00e0 e delle disuguaglianze a livello globale. Nel 2020, BlueOrchard ha quindi concentrato i suoi sforzi per garantire che i Paesi in via di sviluppo non venissero lasciati indietro. Per supportare le micro, le piccole e le medie imprese dei mercati emergenti e di frontiera, BlueOrchard ha lanciato il fondo BlueOrchard Covid-19 Emerging and Frontier Markets MSME Support Fund, che ha raggiunto un primo closing a 160 milioni e che ha l\u2019obiettivo di supportare 200 milioni di posti di lavoro. Il Fondo \u00e8 sostenuto da importanti investitori pubblici e privati, compresi Schroders e una serie di istituti finanziari per lo sviluppo globale di spicco, come CDC, DFC, FSDA, KfW, JICA e SECO. In risposta alla necessit\u00e0 di progetti per infrastrutture essenziali nei mercati in via di sviluppo, BlueOrchard ha lanciato il fondo BlueOrchard\u00a0\u00a0Sustainable Assets Fund, BOSAF. BOSAF investe in asset infrastrutturali sostenibili con target di impatto chiari e misurabili, allineati con gli SDGs delle Nazioni Unite, nei segmenti dell\u2019energia rinnovabile, delle infrastrutture e dell\u2019efficienza energetica, dei trasporti sostenibili e delle infrastrutture per la gestione dei dati. Schroders, la societ\u00e0 di asset management britannica globale, ha impegnato 15 milioni di dollari di seed money per allinearsi al senior capital al primo closing. Il fondo \u00e8 gestito da un team esperto con un lungo track record di investimenti in infrastrutture sostenibili. Tra i fondi esistenti, il BlueOrchard Emerging Markets SDG Impact Bond Fund, IBF, ha registrato sin dal lancio nel 2018 una crescita solida, raggiungendo i 500 milioni di dollari a dicembre 2020. IBF offre agli investitori un punto di accesso unico a un portafoglio di impact bond. La strategia di investimento si basa sulla presenza locale di BlueOrchard e sulla lunga esperienza negli investimenti nei mercati emergenti e di frontiera.\u00a0\u00a0BlueOrchard ha costantemente rafforzato i suoi team di investimento per aumentare ulteriormente le opportunit\u00e0 nei mercati emergenti e di frontiera. BlueOrchard ha inoltre chiuso la raccolta per il fondo InsuResilience Investment Fund, IIF, a quota 230 milioni di dollari. Ad oggi, il fondo ha contribuito a proteggere 25 milioni di persone in comunit\u00e0 economicamente vulnerabili e a mitigare gli effetti dei cambiamenti climatici, con l\u2019obiettivo di raggiungere tra i 90 e i 145 milioni di beneficiari entro il 2025. IIF consiste in un sub-fund di Private Debt e uno di Private Equity e rappresenta un importante esempio di strategia di \u2018blended finance\u2019, che ha attratto investimenti da parte di investitori prestigiosi sia nel settore pubblico che in quello privato, compresi Soros Economic Development Fund, Bank of America, European Investment Bank e US International Development Finance Corporation. Nel 2021 BlueOrchard festeggia il suo 20\u00b0 anniversario. In questi 20 anni la missione di BlueOrchard \u00e8 stata quella di generare un impatto duraturo e positivo per le comunit\u00e0 e l\u2019ambiente, offrendo al contempo rendimenti attraenti per gli investitori. L\u2019impatto sulle persone che hanno affrontato povert\u00e0 e vulnerabilit\u00e0 nel corso della pandemia di Covid-19 ha dimostrato l\u2019importanza di questa missione e la necessit\u00e0 di investitori a impatto pioneristici come BlueOrchard. Nel 2021 BlueOrchard continuer\u00e0 a promuovere un uso consapevole del capitale e a soddisfare la domanda degli investitori di strategie innovative e con un impatto reale, inaugurando nuove strategie di investimento. La societ\u00e0\u00a0continuer\u00e0 a rispondere alla pandemia di Covid-19 fornendo liquidit\u00e0 e supportando la resilienza degli istituti finanziari nei mercati emergenti e di frontiera. BlueOrchard continuer\u00e0 a impegnarsi nella riduzione del divario di finanziamento per i progetti infrastrutturali green e a contribuire al raggiungimento degli SDGs delle Nazioni Unite, investendo in social, impact e green bond. Peter Fanconi, Chairman of the Board di BlueOrchard, ha commentato: \u201cSiamo fermamente convinti che il settore privato abbia sia la responsabilit\u00e0 che le risorse per generare un impatto positivo sul mondo. La storia di vent\u2019anni di successo di BlueOrchard ne rappresenta di per s\u00e9 una prova. Accogliamo con entusiasmo i prossimi 20 anni, in cui miriamo ad aumentare il nostro impatto a livello globale insieme ai nostri partner.\u201d Philipp M\u00fcller, Ceo di BlueOrchard, ha affermato: \u201cNel 2020 abbiamo dimostrato la nostra resilienza, sia come azienda che come team. Basandoci sulla nostra lunga tradizione di vicinanza agli investitori, a coloro in cui investiamo e ai nostri partner, siamo stati in grado di avviare iniziative pioneristiche nel corso della pandemia di Covid-19 e di generare rendimenti con un impatto reale. Siamo convinti che il 2021 offrir\u00e0 molte nuove opportunit\u00e0 e ci permetter\u00e0 di continuare nella nostra missione di includere gli esclusi. Ringraziamo i nostri investitori per il loro costante supporto e la fiducia in BlueOrchard.\u201d Maria Teresa Zappia, Chief Impact & Blended Finance Officer and Deputy Ceo di BlueOrchard, ha dichiarato: \u201cLe conseguenze della pandemia di Covid-19 hanno esacerbato alcune delle sfide sociali e ambientali pi\u00f9 urgenti a livello globale. In questo contesto generare e riportare un impatto significativo sta diventando giustamente sempre pi\u00f9 necessario per l\u2019asset allocation. Facendo leva sui nostri 20 anni di track record nella gestione a impatto in varie asset class e temi, continueremo a\u00a0condividere la nostra expertise, contribuendo a una maggiore trasparenza e condivisione delle conoscenze\u201d."}