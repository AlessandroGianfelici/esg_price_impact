{"date": "20210312", "category": "Obiettivi di finanza sostenibile", "title": "BMO annuncia ambiziosi obiettivi climatici tra Net Zero e arrivare a decarbonizzare i propri finanzimenti", "text": "Il gruppo BMO, Bank of Montreal, ha ribadito la sua ambizione in termini climatici, stabilendo obiettivi per la riduzione delle emissioni nelle proprie operazioni, un percorso di finanziamenti a emissioni zero e obiettivi di finanza sostenibile. Darryl White, CEO di BMO ha dichiarato: \u201c\u00c8 urgente intervenire per affrontare il cambiamento climatico riducendo le emissioni di gas a effetto serra per raggiungere gli obiettivi del 2050. Aiutare i nostri clienti ad adattarsi e prosperare attraverso questa transizione richiede un approccio ponderato, equilibrato e accelerato. All\u2019interno di questa sfida c\u2019\u00e8 un\u2019opportunit\u00e0 per BMO di fare la differenza, aiutare i nostri clienti e promuovere valore e crescita a lungo termine\u201d. BMO Global Asset Management ha aderito alla Net Zero Asset Managers Alliance e al programma di coinvolgimento Climate Action 100+, che include l\u2019allineamento dei propri obiettivi con quelli previsti dall\u2019Accordo di Parigi sul clima e il raggiungimento di un mondo a zero emissioni nette. Perseguendo questo obiettivo, BMO ha stabilito una riduzione delle emissioni di gas a effetto serra del 30% entro il 2030 e l\u2019utilizzo di sola energia proveniente da fonti rinnovabili dal 2020. Inoltre, il gruppo si accerter\u00e0 che, entro il 2050, vengano finanziati solo progetti a emissioni zero e invece stabilir\u00e0 obiettivi intermedi (2030) e pi\u00f9 a lungo termine (2050) per la riduzione delle emissioni derivanti da progetti gi\u00e0 finanziati. A questo proposito, in qualit\u00e0 di membro della Partnership for Carbon Accounting Financials (PCAF), BMO inizier\u00e0 a quantificare e divulgare i dati sulle emissioni dei progetti finanziati sfruttando l\u2019approccio PCAF. \u201cLo Zero Netto \u00e8 un\u2019ambizione che deve includere ogni parte dell\u2019economia e della societ\u00e0. BMO riconosce che, come istituzione finanziaria, svolgiamo un ruolo fondamentale per catalizzare l\u2019azione per il clima, finanziare una giusta transizione verso un\u2019economia a basse emissioni di carbonio e lavorare con i nostri clienti per comprendere i rischi e le opportunit\u00e0 di questa trasformazione critica. C\u2019\u00e8 molto lavoro da fare per raggiungere questo obiettivo, richieder\u00e0 approfondimenti e soluzioni innovative\u201d, ha affermato Michael Torrance, Chief Sustainability Officer di BMO. La societ\u00e0 ha inoltre annunciato la costituzione del BMO Climate Institute, nuova piattaforma di analisi del clima costruita dal team di sostenibilit\u00e0 di BMO e BMO Enterprise AI Labs che, sfruttando i dati geospaziali e la modellazione scientifica, generer\u00e0 simulazioni sugli impatti dei cambiamenti climatici sulle risorse fisiche.Il BMO Climate Institute riunir\u00e0 scienza, analisi, competenze e partner per comprendere e gestire i rischi e le opportunit\u00e0 finanziarie legate ai cambiamenti climatici e alla transizione sia per i clienti che per la banca.Sfruttando le capacit\u00e0 esistenti di BMO nella finanza sostenibile e il BMO Climate Institute, BMO distribuir\u00e0 250 miliardi ai clienti che perseguono risultati sostenibili attraverso prestiti, sottoscrizione, servizi di consulenza e investimenti verdi, sociali e sostenibili entro il 2025; e mobiliter\u00e0 oltre 500 miliardi tra assets amministrati tramite il servizio reo\u00ae (Responsible Engagement Overlay) di BMO GAM e asset in gestione tramite le strategie Responsible di BMO GAM."}