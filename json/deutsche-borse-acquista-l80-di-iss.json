{"date": "20201118", "category": "Data provider ESG", "title": "Deutsche B\u00f6rse acquista l\u201980% di ISS", "text": "Deutsche B\u00f6rse e Genstar Capital hanno annunciato l\u2019acquisto del\u201980% delle quote di ISS, un data provider ESG, da parte di Deutsche B\u00f6rse. Il controvalore di questa operazione \u00e8 pari a 1,9 miliardi di euro. Il 20% di ISS rimarr\u00e0 a Genstar e al Management di ISS. Questa operazione entra nella logica dello sviluppo della Pre-trade Strategy di Deutsche B\u00f6rse. Le attivit\u00e0 di Deutsche B\u00f6rse e ISS sono altamente complementari e offrono un elevato potenziale di crescita.\u00a0 Theodor Weimer, Ceo di Deutsche B\u00f6rse, ha commentato: \u201cISS \u00e8 un\u2019azienda di grande successo. Negli anni si \u00e8 costruita una fama internazionale per la qualit\u00e0 dei suoi servizi. Si tratta di un\u2019azienda leader nel settore dei data provider ESG. L\u2019expertise di ISS coincide perfettamente con il modello di Business di Deutsche B\u00f6rse. Insieme possiamo diventare un leader globale dei servizi finanziari ESG. La cultura aziendale e la leadership del Management team di ISS mi ha profondamente toccato e insieme vogliamo guardare al futuro per supportare la crescita di ISS, attraverso lo sviluppo della nostra strategia\u201d. Gery Retelny, Presidente e Ceo di ISS, ha dichiarato: \u201cI servizie e le strategie di Deutsche B\u00f6rse, coincidono perfettamente con il nostro modello di business e la nostra governance, con un focus particolare in ESG, index e market intelligence businesses. Siamo convinti la combinazione fra ISS ESG Indices e STOXX Indices offrir\u00e0 alla nostra clientela un data set unico, seguito da una serie di servizi e soluzioni molto innovative. Insieme a Deutsche B\u00f6rse e Genstar, vogliamo a continuare a crescere per poter offrire ai nostri clienti, i migliori servizi\u201d. Tony Salewski, Managing Director di Genstar, ha detto: \u201cNegli ultimi tre anni, insieme a ISS abbiamo costruito un\u2019azienda leader nel panorama globale. Il nostro impegno con ISS va avanti e siamo convinti che l\u2019apporto di Deutsche B\u00f6rse sar\u00e0 fondamentale per supportare una crescita continua e sostenibile dell\u2019azienda\u201d."}