{"date": "20201110", "category": "Green bond", "title": "UK, il ministro delle finanze Sunak annuncia l\u2019emissione di un green bond nel 2021", "text": "Un green gilt per ribadire la svolta dell\u2019Uk verso politiche pi\u00f9 sostenibili. Il ministro delle finanze inglese, Rishi Sunak, ha annunciato ieri che \u201dl\u2019UK emetter\u00e0 un green bond entro il 2021\u201d. Sunak ha presentato questo progetto del governo britannico durante un suo discorso rivolto al parlamento, ribadendo la volont\u00e0 del governo inglese di diventare un hub internazionale di green finance.  In questo senso, Sunak ha descritto la Brexit come un\u2019opportunit\u00e0 per l\u2019UK di creare e promuovere una propria visione della finanza sostenibile che sia complementare agli sforzi che si stanno gi\u00e0 facendo globalmente su queste tematiche, con l\u2019UE a fare da capofila.\u00a0 Il governo britannico non si limiter\u00e0 all\u2019emissione di un green bond, simultaneamente si vuole promulgare una legge che introduca l\u2019obbligo per le aziende quotate di fare una disclosure dei indicatori che influenzano il rischio climatico e la transizione energetica. Si ricorda che il market cap delle aziende FTSE supera l\u20191,9 trilioni di pound. Entro il 2025, questa disclosure diventer\u00e0 obbligatoria per tutti i soggetti presenti nel mercato.\u00a0 In risposta alle parole di Sunak, Anneliese Dodds, rappresentate dei laburisti e ministro \u201combra\u201d delle finanze, ha detto: \u201cQuesti interventi non sono abbastanza veloci. Quindi dobbiamo anticipare l\u2019introduzione della disclosure obbligatoria e non aspettare il 2025\u201d. Il governo di Boris Johnson ha annunciato l\u2019intenzione di trasformare la Gran Bretagna in un Paese sostenibile, eliminando tutte le emissioni di gas serra entro il 2050. Ma nell\u2019emissione di green bond pubblici non sarebbe una pioniera, ci sono gi\u00e0 16 green bond statali tra cui quelli di Germania e Svezia."}