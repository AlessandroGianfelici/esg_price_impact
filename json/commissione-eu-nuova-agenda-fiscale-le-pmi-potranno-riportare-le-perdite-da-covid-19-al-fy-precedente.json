{"date": "20210519", "category": "Commissione europea", "title": "Commissione EU: nuova agenda fiscale le Pmi potranno riportare le perdite da Covid-19 al FY precedente", "text": "La\u00a0Commissione europea\u00a0ha adottato una comunicazione\u00a0sulla \u201ctassazione delle imprese per il XXI secolo\u00a0al fine\u201d di promuovere un sistema fiscale robusto, efficiente ed equo nell\u2019Unione europea. La comunicazione delinea una visione sia a breve che a lungo termine per sostenere\u00a0la ripresa dell\u2019Europa\u00a0dalla pandemia di COVID-19 e per garantire entrate pubbliche adeguate nei prossimi anni. Tuttavia il grande assente rimane la digital tax, per la quale esiste la disponibilit\u00e0 della Commissione ma serve il consenso dell\u2019OECD. La Commissione ha inoltre adottato una raccomandazione sul trattamento nazionale delle perdite. La raccomandazione invita gli Stati membri ad autorizzare il riporto delle perdite per le imprese almeno all\u2019esercizio fiscale precedente. Questo si tradurr\u00e0 in un vantaggio per le imprese che erano redditizie negli anni precedenti la pandemia, consentendo loro di compensare le perdite subite nel 2020 e nel 2021 con le imposte pagate prima del 2020. La misura sar\u00e0 particolarmente favorevole per le Pmi. L\u2019agenda delle riforme, prevede il seguente cronoprogramma: In primo luogo, entro il\u00a02023\u00a0la Commissione presenter\u00e0 un nuovo quadro di riferimento per la tassazione delle imprese nell\u2019UE che ridurr\u00e0 gli oneri amministrativi, eliminer\u00e0 gli ostacoli fiscali e creer\u00e0 un contesto pi\u00f9 favorevole alle imprese nel mercato unico. Il quadro di\u00a0riferimento \u201cBusiness in Europe: Framework for Income Taxation\u201d(BEFIT) costituir\u00e0\u00a0un codice unico\u00a0della tassazione delle imprese per l\u2019UE consentendo una pi\u00f9 equa allocazione dei diritti di imposizione fra Stati membri.\u00a0 BEFIT diminuir\u00e0 gli oneri amministrativi, ridurr\u00e0 i costi di conformit\u00e0, minimizzer\u00e0 le possibilit\u00e0 di elusione fiscale e sosterr\u00e0 l\u2019occupazione nell\u2019UE e gli investimenti nel mercato unico. Sostituir\u00e0 la proposta in sospeso relativa a una base imponibile consolidata comune per l\u2019imposta sulle societ\u00e0, che sar\u00e0 ritirata. La Commissione avvier\u00e0 una riflessione pi\u00f9 ampia sul futuro dell\u2019imposizione nell\u2019UE, che nel 2022 culminer\u00e0 in un simposio fiscale sul tema\u00a0\u201cstruttura dei sistemi fiscali dell\u2019UE in prospettiva del 2050\u201d. In secondo luogo l\u2019odierna comunicazione definisce\u00a0un\u2019agenda fiscale pratica per i prossimi due anni, con misure intese a promuovere gli investimenti produttivi e l\u2019imprenditorialit\u00e0, a tutelare meglio le entrate nazionali e a sostenere le\u00a0transizioni verde e digitale. Questo si basa sull\u2019ambiziosa tabella di marcia stabilita nel piano d\u2019azione in materia fiscale, presentato dalla Commissione l\u2019estate scorsa. Tra le misure si segnalano: "}