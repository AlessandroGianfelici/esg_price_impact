{"date": "20210414", "category": "Fondi ESG", "title": "Invesco, rilancio del comparto Structured equity fund con criteri ESG", "text": "Invesco ha lanciato Invesco Sustainable Pan European Structured Equity Fund e Invesco Sustainable Global Structured Equity Fund. I fondi in questione sono il frutto di una riconversione dei comparti Pan European Structured e Equity Fund e Global Structured Equity Fund ai quali \u00e8 stata applicata un\u2019attenta combinazione di rigorosi parametri e criteri ESG. Le modifiche sono diventate efficaci l\u20198 aprile 2021. A partire da tale data, i fondi promuoveranno le caratteristiche ambientali e sociali definite nell\u2019articolo 8 del Regolamento relativo all\u2019informativa sulla sostenibilit\u00e0 nel settore dei servizi finanziari (SFDR). Il radicale cambiamento sar\u00e0 denotato dall\u2019aumento dei punteggi ESG medi ponderati e dalla riduzione delle emissioni di carbonio di scope 1 e 2 nel portafoglio. Nonostante l\u2019universo investibile subir\u00e0 una diminuzione del 40%, il numero di titoli in portafoglio aumenter\u00e0 perseguendo un processo di miglioramento della gestione del rischio. Il risultato \u00e8 un portafoglio large-cap diversificato che offre esposizione ai mercati azionari in un quadro ESG. Grazie alla migliore diversificazione, \u00e8 prevista una riduzione dell\u2019impatto sul rendimento derivante dall\u2019esposizione a livello di Paesi/settori o dal contributo apportato da effetti specifici di singoli titoli. Bench\u00e9 gli ESG oggi rappresentino in prevalenza un fattore di rischio, la capacit\u00e0 di evitare societ\u00e0 con caratteristiche ESG negative e inserire in portafoglio una minore intensit\u00e0 di gas serra dovrebbe contribuire ad attenuare l\u2019impatto dei rischi ESG e migliorare cos\u00ec la performance ponderata per il rischio. Alla base della creazione di questi due fondi \u00e8 stato implementato un processo di selezione caratterizzato da uno screening best-in-class che utilizza come filtri la transizione energetica, la riduzione dell\u2019intensit\u00e0 di gas serra e l\u2019esclusione di attivit\u00e0 controverse (p.es. carbone e altri fonti di energia fossile, armi, energia nucleare, tabacco, violazioni del Global Compact ONU). Inoltre, in quanto gestore degli investimenti di portata globale, Invesco attribuisce notevole importanza all\u2019active ownership, pertanto, chi investe nei fondi beneficer\u00e0 delle costanti pratiche di engagement e di proxy voting coordinate a livello centrale tra i vari team d\u2019investimento. La congruenza e la copertura dei dati unitamente alla domanda crescente della base di investitori globale e della pressione normativa ha contribuito a rafforzare l\u2019impegno del team di Invesco nell\u2019area della sostenibilit\u00e0 e consentir\u00e0 di promuovere gli ESG al di l\u00e0 di un mero approccio basato sul rischio. "}