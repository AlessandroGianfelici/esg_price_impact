{"date": "20210115", "category": "Capitale Umano", "title": "Inwit investe su Sostenibilit\u00e0 e Capitale Umano", "text": "Inwit lancia il nuovo programma formativo \u201cEnabling Digital Future: training to perform\u201d.\u00a0Il coinvolgimento, il benessere e lo sviluppo delle persone sono uno dei pilastri della strategia di sostenibilit\u00e0 di Inwit e rappresentano un fattore di crescita che colloca in prima fila per l\u2019impegno nel conseguimento degli Obiettivi di Sviluppo Sostenibile delle Nazioni Unite, SDGs.\u00a0 Il nuovo programma formativo di Inwit \u00e8 nato per promuovere le competenze e lo sviluppo del capitale umano sostenendo la conoscenza, l\u2019utilizzo delle nuove tecnologie e la crescita professionale delle persone, il programma investe nella formazione di qualit\u00e0 per rafforzare e accelerare la diffusione della cultura di sostenibilit\u00e0 anche all\u2019interno dell\u2019azienda.\u00a0 \u201cSi tratta di un\u2019iniziativa, resa possibile grazie all\u2019intervento dell\u2019innovativo Fondo Nuove Competenze, che sostiene l\u2019investimento sul capitale umano e sulla competitivit\u00e0 delle imprese italiane. \u00c8 infatti sempre pi\u00f9 importante dar vita a modelli evoluti di organizzazione del lavoro e a stili di leadership sempre pi\u00f9 efficaci\u201d ha spiegato Francesca Stacchiotti, Direttrice delle Risorse Umane di Inwit.\u00a0\u00a0 Il progetto, approvato dall\u2019Agenzia Nazionale Politiche Attive Lavoro, metter\u00e0 a disposizione di tutti i dipendenti pi\u00f9 di 19.000 ore di formazione con l\u2019obiettivo di rafforzare il patrimonio di competenze e abilitare le trasformazioni organizzative, digitali e tecnologiche in linea con la strategia di crescita della societ\u00e0.\u00a0\u00a0 I progetti saranno focalizzati sulla diffusione di una cultura \u201cagile\u201d e di ulteriori \u201cdigital skills\u201d. In particolare, il programma propone diversi percorsi tematici che mirano all\u2019introduzione di nuovi modelli organizzativi che guardano a un lavoro sempre pi\u00f9 \u201csmart\u201d, all\u2019inclusione e alla diversit\u00e0 e alla sostenibilit\u00e0 ambientale dei processi di produzione, di lavoro e del patrimonio immobiliare.\u00a0 Inoltre, sono previsti anche percorsi di aggiornamento professionale finalizzati a potenziare alcune competenze chiave rispetto ai trend evolutivi del mercato e del business aziendale che vanno dall\u2019acquisizione di metodologie di ottimizzazione dei processi e analisi dei dati, allo sviluppo della capacit\u00e0 di studio e sviluppo della Cyber Security, fino a ricomprendere la promozione di servizi di IOT e l\u2019utilizzo di tecnologie avanzate.\u00a0"}