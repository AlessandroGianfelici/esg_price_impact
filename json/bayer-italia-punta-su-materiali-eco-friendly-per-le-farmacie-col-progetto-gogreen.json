{"date": "20210224", "category": "Imballaggi sostenibili", "title": "Bayer Italia punta su materiali eco-friendly per le farmacie col progetto #GoGreen", "text": "\u00a0#GoGreen, \u00e8 il progetto promosso dalla divisione Consumer Health di Bayer, partner delle farmacie su tutto il territorio italiano, in favore della\u00a0sostenibilit\u00e0. Dei 400 milioni di tonnellate di carta e cartone prodotte nel mondo, oltre la met\u00e0 viene utilizzato per imballare e confezionare prodotti. Per non parlare della plastica che contiene additivi in grado di farla durare almeno 400 anni prima di degradarsi. Parte dalla consapevolezza di questi dati il progetto Bayer che ha permesso di realizzare dal 2020 tutti i materiali destinati alle farmacie in modalit\u00e0 100% eco-friendly, su carta e cartoncino riciclabili e plastic-free, grazie ad una particolare stampa digitale con inchiostri all\u2019acqua. Un primo passo verso un contributo concreto per ridurre gli sprechi e proteggere l\u2019ambiente. Il progetto \u00e8 partito dallo studio di una serie di alternative relative a materie prime e processi in grado di rendere ogni singolo espositore ecosostenibile, rispondendo al tempo stesso alle esigenze produttive e qualitative di Bayer.\u00a0#GoGreen\u00a0\u00e8 stato applicato sia a materiali in carta e cartone che ai materiali durevoli per tutte le farmacie, tutti identificati da un logo creato ad hoc e forniti con istruzioni per il riciclo. \u201cSolo nel 2019 abbiamo prodotto 100.000 espositori, 300.000 leaflet e locandine, 10.000 portacampioni. Numeri impressionanti che hanno rappresentato un primo concreto passo da cui partire\u201d, ha commentato\u00a0Heiko Petersen, a capo della divisione\u00a0Consumer Health di Bayer Italia.\u00a0 Ecco i risultati del primo anno di sperimentazione di #GoGreen:\u00a0 \u201cLa sostenibilit\u00e0 vuole essere al centro delle nostre attivit\u00e0 lungo tutta la filiera e siamo molto soddisfatti dei risultati raggiunti gi\u00e0 nel primo anno di vita di #GoGreen. Il nostro obiettivo \u00e8 di continuare a percorrere questa strada\u201d ha aggiunto Petersen. Dato il successo registrato, l\u2019iniziativa proseguir\u00e0 anche per il 2021 e si inserir\u00e0 nel panorama pi\u00f9 ampio delle iniziative intraprese da Bayer per ridurre il proprio impatto ambientale lungo tutta la catena del valore."}