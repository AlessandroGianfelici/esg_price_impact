{"date": "20210319", "category": "2024 Sustain & Innovative", "title": "Poste, Piano strategico 2024, 3 mld di investimenti sulla crescita sostenibile e ingresso nell\u2019energia", "text": "Poste Italiane presenta il nuovo piano strategico \u201c2024 Sustain & Innovate\u201d(24 SI), che delinea la road map per proseguire nel percorso di crescita sostenibile e profittevole. Nei prossimi quattro anni, il gruppo guidato da Matteo Del Fante accelera sugli investimenti, previsti a 3,1 miliardi focalizzati su iniziative sostenibili e innovazione e coerenti con l\u2019obiettivo di raggiungere zero emissioni nette di C02 entro il 2030. E tra le nuove direttrici strategiche \u00e8 previsto anche l\u2019ingresso nei servizi energetici, attraverso un\u2019offerta basata su tecnologie fintech. Il gruppo punta a una creazione die valore per tutti gli stakeholder, inclusi gli azionisti per i quali prevede un incremento dei dividendi del 6% all\u2019anno (contro il 5% precedente), con un\u2019eccezione gi\u00e0 per l\u2019anno in corso con una cedola fiddata a 0,55 euro (+14% rispetto al 2019). Ma ecco i nuovi punti salienti del Piano: Il Piano \u201c2024 Sustain & Innovate\u201d sar\u00e0 supportato da un idoneo programma di investimenti, guidando l\u2019innovazione in tutte i segmenti di business, con 3,1 miliardi nell\u2019arco di piano, mantenendo stabile il rapporto tra investimenti e ricavi, grazie a una gestione aziendale efficiente e ad una strategia dei costi conservativa.\u00a0 Nello specifico gli investimenti totali nel 2021-2024 da 3,1 miliardi \u00e8 cresciuto rispetto agli 2,4 miliardi del 2017-2020. L\u2019incidenza degli investimenti sui ricavi \u00e8 circa 7% rispetto al 6% del 2017-2020. Il Mix degli investimenti sar\u00e0 distribuito al 61% nell\u2019Information Technology, il 22% nell\u2019Immobiliare e il 17% in altri settori. Per quanto riguarda la Strategia di Remunerazione, Poste Italiane ha introdotto un nuovo modello flessibile e innovativo di \u201cReward Platform\u201d, con un approccio integrato che combina le strategie di Human Capital Development, di\u00a0ESG e di Financial Sustainability.\u00a0 La Financial Sustainability \u00e8 articolata in due target come\u00a0il completo autofinanziamento dei sistemi incentivanti a breve e a medio-lungo termine\u00a0e\u00a0l\u2019allineamento tra gli interessi degli azionisti e il Management.\u00a0Sul lato\u00a0ESG, i target relativi sono\u00a0il rafforzamento del peso degli obiettivi di performance non-financial\u00a0e\u00a0il massimo livello di trasparenza sugli elementi remunerativi.\u00a0L\u2019Human Capital Development\u00a0\u00e8 basato sulla valorizzazione delle persone\u00a0e sulla competitivit\u00e0 di mercato della struttura remunerativa, in rispetto del principio di\u00a0sobriet\u00e0. Nei Servizi Assicurativi, Poste Italiane rafforzer\u00e0 la sua posizione di leader nel comparto assicurativo Vita, grazie ai suoi prodotti di investimento, posizionati in modo ideale per soddisfare la crescente domanda di investimenti a basso rischio e ridotta volatilit\u00e0 da parte degli investitori retail. Partendo da una forte posizione patrimoniale, si conferma l\u2019ambizione manageriale di mantenere un Solvency II Ratio superiore al 200% nell\u2019arco di piano, con l\u2019impegno di ridurre entro il 2024 del 50% la sensibilit\u00e0 del coefficiente ai principali fattori di rischio. Nella wealth management, la crescita nei prossimi anni sar\u00e0 determinata dalla diversificazione dei portafogli dei clienti e da un\u2019ulteriore segmentazione, alimentata da nuovi prodotti per massimizzare il profilo rischio-rendimento, con un focus ESG. Poste Italiane mira a diventare l\u2019operatore logistico preferito, garantendo la sostenibilit\u00e0 economica e ambientale e la trasformazione del business da una gestione incentrata sulla corrispondenza ad una incentrata sui pacchi.  L\u2019evoluzione complessiva della rete che generer\u00e0 un incremento della produttivit\u00e0, verr\u00e0 sostenuta e supportata dall\u2019attivazione del programma lean \u201cWorld Class Mail and Parcel\u201d lungo l\u2019intera catena del valore.  Il completo ridisegno e rinnovo della flotta dei portalettere, con adeguamento del load factor alla crescita del business dei pacchi, consentir\u00e0 una riduzione delle emissioni del 40%, abilitata dall\u2019introduzione di veicoli ibridi e completamente elettrici. Entro il 2021, due citt\u00e0 italiane saranno completamente servite da veicoli elettrici. \u201cCon il nostro Piano \u201c2024 Sustain & Innovate\u201d (\u201c24 SI\u201d)\u201d ha commentato Del Fante, \u201csiamo in grado di costruire e crescere sulle solide basi gettate dal Piano Deliver22, con obiettivi raggiungibili in tutte e quattro le nostre divisioni di business. I ricavi cresceranno costantemente per tutto l\u2019arco di piano, con il risultato operativo e l\u2019utile netto in aumento rispettivamente del 5% e del 6% (CAGR), generando una crescita incrementale dell\u2019EBIT tra il 2019 e il 2024 pari a 0,4 miliardi di euro. Dopo un incremento del 14% nel 2021, il dividendo per azione beneficer\u00e0 di una crescita annua del 6%.  La trasformazione del segmento Corrispondenza e Pacchi \u00e8 in piena implementazione, e sar\u00e0 la prima volta che i pacchi avranno una incidenza sui ricavi pi\u00f9 elevata rispetto alla corrispondenza, mentre diverremo un player logistico a 360 gradi con un business sostenibile. Nei servizi finanziari e assicurativi la priorit\u00e0 \u00e8 diventare il principale punto di riferimento per tutte le esigenze dei clienti, dal risparmio alle assicurazioni e ai prestiti, grazie a servizi di consulenza data driven, attraverso tutti i canali di distribuzione di Poste Italiane. Sfrutteremo le competenze di cross-selling e up-selling nel segmento Pagamenti e Mobile, confermando la leadership nei pagamenti digitali, introducendo l\u2019offerta di connessione a banda larga ed entrando nel 2022 nel mercato dell\u2019energia, con un\u2019offerta equa, competitiva e di semplice comprensione. La nostra strategia di creare un\u2019architettura basata su cloud, ha portato il Gruppo ad essere il pi\u00f9 grande utilizzatore di servizi cloud in Italia. Stiamo fornendo nuovi prodotti e servizi che aiuteranno i nostri clienti, le imprese, la Pubblica Amministrazione e il Paese negli anni a venire, con l\u2019impegno di creare valore significativo per tutti gli stakeholder. A conferma della rilevanza dei temi ambientali per la nostra strategia, Poste Italiane diventer\u00e0 un\u2019azienda a zero emissioni nette entro il 2030.  Le nostre persone si sono dimostrate essenziali per il nostro successo e continueremo ad investire su di loro. Siamo orgogliosi del nostro ruolo chiave nel piano di vaccinazione nazionale, con circa 2 milioni di dosi di vaccino gi\u00e0 consegnate, a sostegno dell\u2019Esercito Italiano, grazie alla nostra piattaforma tecnologica nativa su cloud. Il piano \u201c24 SI\u201d trasforma le sfide in opportunit\u00e0 grazie alla solidit\u00e0 e alla flessibilit\u00e0 del nostro approccio strategico al business. Confermeremo con un \u201cSI\u201d la nostra promessa di raggiungere i nostri obiettivi per il 2024. Poste Italiane \u00e8 il pi\u00f9 prezioso motore di innovazione e digitalizzazione del Paese, che collega fisicamente e digitalmente clienti, cittadini, imprese e Pubblica Amministrazione.\u201d"}