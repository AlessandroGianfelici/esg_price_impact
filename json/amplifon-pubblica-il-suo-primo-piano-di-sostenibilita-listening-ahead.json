{"date": "20210320", "category": "Piano di sostenibilit\u00e0", "title": "Amplifon pubblica il suo primo Piano di Sostenibilit\u00e0 \u201cListening Ahead\u201d", "text": "Amplifon annuncia di aver pubblicato il suo primo Piano di Sostenibilit\u00e0, Listening Ahead, all\u2019interno della propria DNF 2020. Dall\u2019ascolto e dalla volont\u00e0 di contribuire attivamente a un futuro pi\u00f9 inclusivo e sostenibile nasce Listening Ahead. Il gruppo, guidato da Enrico Vita, i focalizza sulle quattro aree di impegno della Policy di Sostenibilit\u00e0 del Gruppo: Product & Service Stewardship, People Empowerment, Community Impact, Ethical Behavior. Per ciascuna delle quattro aree, il Piano di Sostenibilit\u00e0 prevede obiettivi ambiziosi che si concretizzano attraverso il raggiungimento di target specifici su cui misurarsi nel triennio 2021-2023, in linea con gli SDGs. Gli obiettivi del Piano sono stati stabiliti in linea con sei degli obiettivi per lo sviluppo sostenibile dell\u2019Onu (SDG) a cui, sulla base della propria attivit\u00e0 e del proprio impatto lungo la catena del valore, Amplifon ritiene di poter contribuire di pi\u00f9 ossia i numeri: 3- salute e benessere, 5 \u2013 parit\u00e0 di genere, 7 \u2013 energia pulita e accessibile, 8 \u2013 lavoro dignitoso e crescita economica, 10 \u2013 ridurre le disuguaglianze e 12 \u2013 consumo e produzione responsabili. Inoltre, per garantire il pieno allineamento dell\u2019organizzazione alla strategia di sostenibilit\u00e0, alcuni degli obiettivi del Piano di sostenibilit\u00e0 sono stati declinati in parametri utilizzati per i sistemi di remunerazione variabile di breve termine (MBO) specifici per il top management. Per quanto riguarda la Product & Service Stewardship gli obiettivi includono la sensibilizzazione di oltre 160 milioni di persone over 55 anni sull\u2019importanza del benessere acustico per superare le barriere legate alla stigmatizzazione della cura dell\u2019udito, fornire test dell\u2019udito gratuiti permettendo il risparmio di 700 milioni di euro a potenziali clienti e lo sviluppo di soluzioni digitali. Sul People Empowerment, Amplifon vuole rafforzare le competenze di tutti i dipendenti assicurando almeno 3 giornate di formazione medie all\u2019anno per tutto il personale, sia del back office sia di negozio a livello globale, con un accesso illimitato alla piattaforma di formazione e-learning.  Inoltre si vuole supportare la crescita dei talenti all\u2019interno della pipeline di successione affinch\u00e9 almeno il 40% del personale di back office e almeno il 25% del personale di negozio siano valutati per l\u2019accesso ai ruoli chiave dell\u2019azienda entro il 2023.  L\u2019altro passo \u00e8 quello di potenziare il senso di appartenenza dei dipendenti con l\u2019ambizione di ottenere una partecipazione alla global engagement survey di almeno l\u201985% con risposte positive sul livello di coinvolgimento da parte di almeno il 90% degli intervistati. Fondamentale rimane la capacit\u00e0 di promuovere le pari opportunit\u00e0 a tutti i livelli assicurando una rappresentanza di genere sempre superiore al 50% tra il personale di back office globale e sempre superiore al 25% nelle posizioni di leadership. Il Community Impact Promuove l\u2019inclusione sociale supportando l\u2019avvio delle attivit\u00e0 della Fondazione Amplifon con un contributo di circa 3 milioni fino al 2023. Si impegna a diffondere una maggiore consapevolezza sull\u2019ascolto responsabile e sulla prevenzione uditiva tra i giovani estendendo il programma \u201cListen Responsibly\u201d a nuovi Paesi con il coinvolgimento di almeno 40.000 studenti e 1.600 scuole in totale entro il 2023. Continua la sensibilizzazione le comunit\u00e0 sull\u2019impatto dell\u2019inquinamento acustico sulla salute dell\u2019udito attraverso la mappatura di almeno 20.000 misurazioni del rumore da parte di 6.000 persone in totale entro il 2023 grazie al noise tracker dell\u2019App \u201cListen Responsibly\u201d. L\u2019Ethical Behavior si pone l\u2019obiettivo di promuovere criteri di sostenibilit\u00e0 nella gestione della catena di fornitura attraverso la definizione di una metrica di valutazione dei fornitori sulla base dei rischi ESG a livello globale entro il 2021. Si impegna a limitare l\u2019impatto ambientale delle attivit\u00e0 di business incrementando l\u2019utilizzo di energia elettrica rinnovabile certificata ad almeno il 70% dei consumi elettrici di uffici e negozi diretti, evitando cos\u00ec la relativa emissione di CO2, e ridurre l\u2019uso delle batterie promuovendo l\u2019utilizzo degli apparecchi acustici ricaricabili, evitando cos\u00ec l\u2019utilizzo di oltre 200 milioni di batterie in totale entro il 2023. In sintesi, il nuovo Piano di Sostenibilit\u00e0 \u201cListening Ahead\u201d di Amplifon vuole incoraggiare l\u2019ascolto e il dialogo con tutti gli stakeholder, nonch\u00e9 mettere in evidenza il legame tra le iniziative iniziative del gruppo e le priorit\u00e0 globali al 2030."}