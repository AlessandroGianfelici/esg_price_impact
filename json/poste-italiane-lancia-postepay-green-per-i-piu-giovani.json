{"date": "20210329", "category": "Applicazioni ESG", "title": "Poste Italiane lancia Postepay Green per i pi\u00f9 giovani", "text": "Poste Italiane lancia Postepay Green, carta di pagamento ricaricabile realizzata in collaborazione con Visa, dedicata ai ragazzi da 10 a 17 anni e prodotta in materiale biodegradabile (composta per l\u201982% da acido polilattico di origine biologica) all\u2019insegna della sostenibilit\u00e0. Con Postepay Green, Poste Italiane amplia ulteriormente il campo delle proprie applicazioni in chiave ESG per la tutela ambientale, favorendo lo sviluppo e l\u2019uso di prodotti ecosostenibili, con l\u2019obiettivo di tagliare il traguardo di 20 milioni di carte biodegradabili entro il 2025. La carta offre nuove funzioni per i ragazzi e i loro genitori, dal \u201cparental control\u201d alla \u201cpaghetta\u201d. La gestione della nuova carta \u00e8 ottimizzata dall\u2019App Postepay, che consente di soddisfare sia le esigenze dei figli che quelle dei genitori. I giovani possono fare acquisti e pagamenti quotidiani in autonomia, in modalit\u00e0 fisica e digitale, o scambiare piccole somme di denaro con i propri amici. I genitori, invece, possono utilizzare l\u2019App per personalizzare l\u2019uso della carta Green in base alle necessit\u00e0 di spesa del momento.\u00a0"}