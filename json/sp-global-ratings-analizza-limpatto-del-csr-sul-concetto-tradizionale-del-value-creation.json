{"date": "20210120", "category": "Creazione valore", "title": "S&P Global Ratings analizza l\u2019impatto del CSR sul concetto tradizionale del Value Creation", "text": "\u201cLo stakeholder capitalism sta sfidando le visioni tradizionali della creazione di valore\u201d, afferma S&P Global Ratings e il suo Consiglio scientifico di finanza sostenibile, recentemente costituito, nel suo primo white paper. Il rapporto \u201cStakeholder Capitalism: Aligning Value Creation With Protection Of Values\u201c, pubblicato su RatingsDirect, sostiene che le priorit\u00e0 aziendali si stanno spostando sempre pi\u00f9 verso la creazione di valore a lungo termine per i clienti, i dipendenti, la societ\u00e0 e l\u2019ambiente, piuttosto che solo per i rendimenti degli azionisti. Secondo il white paper, la pandemia da COVID-19 \u00e8 servita ad accelerare questo cambiamento, con un sostanziale sostegno del governo per le imprese che aumentano il loro sforzo verso la responsabilit\u00e0 sociale. Inoltre, il white paper esplora i vantaggi e le sfide del bilanciamento degli interessi delle parti interessate e degli azionisti.  Gli altri temi trattati sono i diversi metodi che possono misurare il valore creato dal capitalismo degli stakeholder e come dovrebbero essere trattati gli effetti indiretti dell\u2019attivit\u00e0 aziendale, lo scope3. In pratica, questa categoria di dati vengono sempre pi\u00f9 divulgati nell\u2019ambito del GHG Protocol insieme allo scope1 e lo scope2. Michael Wilkins, Senior Research Sustainable Finance di S&P Global Ratings, e autore principale del white paper, ha affermato: \u201cI recenti picchi di investimenti sostenibili e la crescente domanda del mercato di valutare le performance ESG stanno mettendo in discussione l\u2019obiettivo principale dell\u2019attivit\u00e0 aziendale e stanno modificando il perimetro della responsabilit\u00e0 aziendale. Le societ\u00e0 dovrebbero ora investire di pi\u00f9 nella salute e nel benessere dei dipendenti, nei protocolli di sicurezza e nella garanzia della continuit\u00e0 aziendale. Ma questo significa allineare questi obiettivi con gli interessi degli azionisti, che a volte sono contraddittori\u201d. Wilkins ha aggiunto: \u201cLa crisi da COVID-19 ha riaffermato la rilevanza dei rischi legati alla sostenibilit\u00e0 e i legami profondi tra le imprese e i loro stakeholder attraverso le catene del valore. Infatti l\u2019overperformance dell\u2019indice S&P 500 ESG, avendo registrato meno perdite ed essendosi ripreso pi\u00f9 rapidamente dell\u2019indice S&P 500, potrebbe rappresentare un impulso per le societ\u00e0 a riorientare le proprie priorit\u00e0 verso una crescita sostenibile, in linea con le aspettative del mercato\u201d. Il white paper \u00e8 stato prodotto in seguito alla consultazione con il Consiglio scientifico di finanza sostenibile di S&P Global Ratings, che mira a promuovere uno scambio di idee e strategie tra i principali esperti del mondo accademico, della sostenibilit\u00e0 e della finanza, nonch\u00e9 le principali societ\u00e0 e investitori su come i mercati dei capitali globali possono avviarsi verso la sostenibilit\u00e0."}