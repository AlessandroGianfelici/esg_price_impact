{"date": "20201130", "category": "Cassa Nazionale Periti e Ragionieri", "title": "Cassa ragiunieri, approvato l\u2019assestamento del 2020 e il bilancio di previsione del 2021", "text": "L\u2019assemblea dei delegati della Cassa dei Ragionieri, presieduta da Luigi Pagliuca, ha approvato l\u2019assestamento del preventivo 2020 e il bilancio di previsione per l\u2019anno 2021. Il risultato assestato \u00e8 positivo per 86,44 milioni. Il Preventivo per l\u2019esercizio 2021 pronostica un risultato al lordo delle rettifiche di valore pari a 74,54 milioni, di cui 1,54 milioni \u00e8 il risultato netto.Nell\u2019assestamento di bilancio 2020 la stima dei proventi finanziari derivanti dal patrimonio investito a mercato \u00e8 pari a 42,1 milioni di euro. In base ai dati disponibili messi a disposizione dall\u2019area finanza, il patrimonio investito dell\u2019ente al 31.10.2020 valorizzava 2.019,7 milioni di euro con un rendimento da inizio anno pari al -1,68%.Nel corso dell\u2019adunanza il comitato ha provveduto ad approvare l\u2019aggiornamento dell\u2019analisi Alm valevole per il triennio 2020-2022. L\u2019analisi della strategia di investimento del prossimo triennio si pone il perseguimento di una sensibile accelerazione del processo di contrazione della componente investita in immobili che \u00e8 prevista alla fine del periodo 2022 pari 34,2%, con una riduzione dal posizionamento al 30.06.2020 pari 41,6%. L\u2019obiettivo di rendimento reale resta fissato al 2,2% netto, mentre quello nominale \u00e8 ridotto al 3,2% a seguito di una minore inflazione. L\u2019indice di sostenibilit\u00e0 \u00e8 in miglioramento registrando, sulla scorta dei valori a mercato al 30.06.2020, un funding ratio pari a 89,6% e un valore atteso alla fine del 2022 pari all\u201989,5%.L\u2019allocazione del patrimonio mobiliare nel restante biennio vede una conferma del posizionamento in leggera crescita sui mercati azionari, al 35%, rispetto al 32,5% attuale, un incremento della classe d\u2019investimento alternativa declinata complessivamente al 13%, 5% la componente liquida e 8% quella illiquida, 45,5% sulle asset class obbligazionarie ,52,8% il posizionamento attuale, in decremento rispetto a quella dell\u2019anno scorso, e una leggera crescita delle partecipazioni dal 3,4% al 4%."}