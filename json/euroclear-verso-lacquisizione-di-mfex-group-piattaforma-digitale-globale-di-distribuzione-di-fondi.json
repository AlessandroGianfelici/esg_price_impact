{"date": "20210511", "category": "Acquisizione ", "title": "Euroclear verso l\u2019acquisizione di MFEX Group, piattaforma digitale globale di distribuzione di fondi", "text": "Euroclear ha deciso di acquisire MFEX Group, piattaforma digitale globale di distribuzione di fondi, attualmente detenuta dal fondo di Private Equity di Nordic Capital. La combinazione dell\u2019innovativa piattaforma di distribuzione di MFEX con l\u2019esperienza di Euroclear nelle operazioni post-trading rappresenter\u00e0 un\u2019offerta globale di grande interesse per i distributori di fondi e le societ\u00e0 di gestione che operano del settore dell\u2019asset management. In un contesto caratterizzato da una sempre maggiore complessit\u00e0 e necessit\u00e0 di contenimento dei costi, le societ\u00e0 di gestione sono alla ricerca di un meccanismo efficiente per accedere a un\u2019ampia rete di investitori finali che si trovano all\u2019interno di un mercato frammentato. L\u2019operazione \u00e8 stata studiata e realizzata con convinzione da entrambe le strutture in quanto le complementariet\u00e0 tra MFEX ed Euroclear sar\u00e0 in grado di produrre un significativo valore aggiunto espresso attraverso le sinergie di reddito ed espansione dell\u2019offerta di servizi ai clienti. Fondato nel 1999, il gruppo MFEX ha sede a Stoccolma e conta oltre 300 dipendenti a livello internazionale. Focalizzata nella distribuzione globale di fondi, MFEX ha un patrimonio amministrato di 320 miliardi di euro. Pi\u00f9 di 350 clienti istituzionali usano MFEX per accedere ad una delle pi\u00f9 grandi gamme di fondi al mondo con 80.000 fondi di oltre 960 societ\u00e0 di gestione.   "}