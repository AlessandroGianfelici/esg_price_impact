{"date": "20210430", "category": "ESG loan", "title": "ASTM, sottoscritto finanziamento ESG da 100 milioni", "text": "ASTM, leader mondiale nella gestione di reti autostradali e nella progettazione e realizzazione di grandi opere infrastrutturali, ha stipulato con Mediobanca un contratto di finanziamento ESG di lungo termine (scadenza 2026) di 100 milioni collegato al raggiungimento di specifici KPI relativi a tematiche ambientali e di sostenibilit\u00e0. Il finanziamento \u00e8 composto di due linee, una con un ripagamento bullet e l\u2019altra amortizing, di 50 milioni ciascuna sempre a tasso variabile. Il Gruppo ASTM utilizzer\u00e0 il finanziamento per sostenere gli ingenti investimenti programmati nell\u2019ambito del proprio impegno sul fronte dell\u2019innalzamento dei livelli di sicurezza delle proprie infrastrutture e della qualit\u00e0 del servizio prestato ai propri utenti. Per entrambe le linee le condizioni finanziarie applicate potranno variare in funzione del raggiungimento deiseguenti obiettivi ESG: Il finanziamento, in particolare, sar\u00e0 interamente utilizzato per sostenere il piano di investimenti di Societ\u00e0 Autostrada dei Fiori \u2013 tratte A6 Torino-Savona e A10 Savona -Ventimiglia\u2013 ed in particolare gli interventi di miglioramento sismico dei viadotti, interventi di mitigazione acustica, l\u2019adeguamento delle gallerie alla direttiva comunitaria, l\u2019adeguamento delle barriere di sicurezza e l\u2019applicazione delle nuove linee guida dei viadotti e delle gallerie. Umberto Tosoni, Amministratore Delegato di ASTM ha commentato: \u201cSiamo particolarmente orgogliosi di aver finalizzato questa innovativa operazione di finanziamento. Testimonia l\u2019integrazione degli obiettivi di sostenibilit\u00e0 nella strategia di business dell\u2019azienda \u2013 che mira a coniugare sostenibilit\u00e0 e crescita attraverso il meccanismo di premio/penalit\u00e0 legato al raggiungimento degli obiettivi ESG \u2013 e conferma il forte impegno del Gruppo nell\u2019introduzione di un modello finalizzato a consolidare sempre di pi\u00f9 la sostenibilit\u00e0 come leva strategica per la creazione di valore per tutti i suoi Stakeholder\u201d."}