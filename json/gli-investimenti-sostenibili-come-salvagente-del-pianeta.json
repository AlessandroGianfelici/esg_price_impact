{"date": "20201126", "category": "Gli investimenti per il clima ammontano a 546 miliardi di dollari", "title": "Gli investimenti sostenibili come salvagente del pianeta", "text": "L\u2019attuale emergenza legata al virus Covid-19 non pu\u00f2 essere una ragione per mettere in secondo piano l\u2019altra emergenza prioritaria, quella legata al cambiamento climatico. Anzi, proprio la pandemia, ci ricorda l\u2019importanza del rispetto dell\u2019ambiente visto che l\u2019alterazione degli ecosistemi aumenta i rischi per la salute umana e, viceversa, la tutela della biodiversit\u00e0 e il contrasto al riscaldamento globale comportano ripercussioni positive anche dal punto di vista sanitario. E la risposta della finanza per affrontare queste sfide \u00e8 la necessit\u00e0 di allineare i portafogli agli obiettivi di decarbonizzazione e investire in soluzioni di mitigazione e di adattamento al cambiamento climatico. Alla luce di queste considerazioni il Forum per la finanza sostenibile ha presentato, nella giornata conclusiva della Settimana SRI 2020, un Manuale per gli investimenti sostenibili per il clima, realizzato in collaborazione con WWF. A livello globale gli investimenti per il clima sono in crescita e ammontano a 546 miliardi di dollari (2018), dei quali solo il 3% \u00e8 dedicato all\u2019adattamento del rischio climatico. Analizzare i rischi finanziari legati al clima, rendicontare i dati ESG dalle aziende con maggiore trasparenza, ridurre gli impatti ambientali negativi e Investire per mitigare e adattare il climate change\u00a0sono i 4 interventi proposti dal Manuale del Forum. La riduzione degli effetti negativi dei portafogli pu\u00f2 essere raggiunta attraverso la combinazione delle strategie di engagement, esclusione, disinvesting e riallocazione. Il ventaglio di strumenti finanziari da utilizzare per mitigare e adattare il rischio climatico \u00e8 piuttosto ampio e comprende Green Bond, Transition Bond, Sustainability linked loan e Benchmark climatici.  Vi sono poi settori da privilegiare per il loro positivo effetti in termini di mitigazione dei cambiamenti climatici e che comprendono le energie rinnovabili, l\u2019agricoltura, il trasporto, il digitale, le citt\u00e0 e l\u2019economia circolare. Da sottolineare l\u2019interconnessione che esiste tra la dimensione sociale e quella ambientale come avviene per esempio nel caso delle migrazioni involontarie di massa per le quali si prevedono 140 milioni di migranti climatici entro il 2050. Durante la tavola rotonda, moderata da Emanuele Bompan, Direttore responsabile di Materia Rinnovabile, sono intervenuti Matteo Leonardi, Energy Advisor di WWF, Barbara Galliano, Deputy Country Head and Head of Retail Distribution di Natixis, Ugo Biggeri Presidente di Etica Sgr, Valeria Piani, Strategic Engagement Lead, Sustainable and Impact Investing Team di UBS AM, Eugenio Garavini, Vice Direttore Generale di BPER Banca e Stefano Caserini, Docente di Mitigazione dei Cambiamenti Climatici del Politecnico di Milano.\u00a0\u00a0I partecipanti hanno discusso sull\u2019importanza del rischio climatico e sul valore delle azioni gi\u00e0 intraprese e su altre che si possono intraprendere per contrastare tale rischio. Leonardi di WWF, ha detto: \u201cL\u2019azione di contrasto al climate change offre l\u2019opportunit\u00e0 di ricostruire e rilanciare il nostro comparto produttivo in chiave di sostenibilit\u00e0\u201d.  Nel suo intervento Galliano di Natixis ha voluto evidenziare il ruolo dei risparmiatori, affermando: \u201cI risparmiatori siano inclusi nell\u2019equazione dell\u2019azione a contrasto del rischio climatico\u201d.  Un altro rappresentante delle aziende del risparmio gestito, Biggeri di Etica SGR, ha dichiarato: \u201cSiamo agli inizi di un grande cambiamento del risparmio gestito. C\u2019\u00e8 una fortissima spinta delle nuove generazioni di Fridays for Future. Bisogna avere il coraggio di disincentivare le fonti fossili e per farlo bisogna incoraggiare la transazione dell\u2019economia verso modelli pi\u00f9 sostenibili attraverso disincentivi ben strutturati\u201d. La tavola rotonda \u00e8 continuata con l\u2019intervento di Piani di UBS AM, che ha sottolineato l\u2019importanza del contributo del Stewardship Code in UK che si focalizza sulla rendicondazione dei risultati da parte delle aziende. Garavini di BPER ha parlato dell\u2019importanza dei dati ESG come elemento chiave del processo di investimento. \u201dL\u2019aumento di quantit\u00e0 e qualit\u00e0 dei dati ESG forniti dalle aziende\u201d ha rilevato Garavini, \u201c\u00e8 cruciale in ottica di derisking sia per le aziende e sia per gli investitori. Ci\u00f2 che oggi chiamiamo cambiamento deve diventare abitudine\u201d.  Caserini, Professore del Politecnico di milano, ha fatto una diagnosi della situazione attuale del clima e ha presentato alcuni interventi che devono essere adottati nei prossimi trent\u2019anni per scongiurare il rischio del cambiamento climatico. Tre sono i pi\u00f9 urgenti: ridurre di oltre 90% le emissioni globali di CO2, assorbire la CO2 gi\u00e0 immessa nell\u2019atmosfera e azzerare la deforestazione. L\u2019ultimo incontro della Settimana SRI 2020, che ha coinvolto 5.000 persone in 13 eventi online, \u00e8 stato salutato dal Presidente del Forum per la Finanza Sostenibile Gian Franco Giannini Guazzugli, che ha ricordato l\u2019importanza di del Forum come guida per il mercato del mercato SRI e dal Segretario Generali Federico Bicciato, il quale nel suo intervento ha ribadito l\u2019importanza della lettera che il Forum ha inviato al Premier Conte per rendere l\u2019Italia un paese leader della sostenibilit\u00e0."}