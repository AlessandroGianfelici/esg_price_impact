{"date": "20201224", "category": "A favore di prestazioni sanitarie", "title": "Unicredit eroga il primo finanziamento ad impatto sociale in Sicilia", "text": "UniCredit ha finalizzato un\u2019operazione di finanziamento ad impatto sociale da 1,2 milioni di euro a favore dell\u2019Associazione Assistenziale Villa Sandra. L\u2019iniziativa \u00e8 la prima realizzata in Sicilia dal programma Social Impact Banking di UniCredit, con la garanzia del Fondo Centrale di Garanzia, all\u2019interno del Decreto Liquidit\u00e0 del Governo. Il finanziamento \u00e8 finalizzato a supportare gli investimenti volti a garantire la sicurezza del personale, sanitario e non, che presta servizio presso le sedi dell\u2019Associazione per garantire l\u2019erogazione di oltre 165 mila prestazioni sanitarie ad oltre 4.500 beneficiari della comunit\u00e0 di riferimento entro il 2022.\u00a0\u00a0 Le prestazioni eseguite afferiscono a diversi campi di intervento, quali fisiokinesiterapia, logopedia, psicomotricit\u00e0, terapia occupazionale, ortottica, riabilitazione cognitiva, interventi psico-pedagogici individuali e sono finalizzate a restituire e mantenere il pi\u00f9 elevato livello di autonomia acquisibile e limitare il rischio evolutivo e sono proiettate all\u2019inserimento o al reinserimento nei cicli della vita sociale e al miglioramento della qualit\u00e0 della vita. Il finanziamento rientra nell\u2019offerta di Impact Financing di UniCredit Social Impact Banking, che sostiene tutte le imprese profit e non profit che abbiano evidenti intenti sociali addizionali e misurabili, nei settori come sanit\u00e0 e assistenza sociale, educazione e formazione, recupero delle periferie e beni/aree restituite al territorio, alloggio sociale e tutela e valorizzazione patrimonio artistico e culturale, turismo sociale e agricoltura sociale, oltre a qualunque settore che favorisca l\u2019inserimento lavorativo di categorie svantaggiate. L\u2019offerta propone finanziamenti agevolati e la possibilit\u00e0 per le imprese eleggibili di beneficiare di una liberalit\u00e0 o di una parziale retrocessione degli interessi al raggiungimento di predeterminati obiettivi condivisi, Pay for Success, e di un accompagnamento a cura dei volontari di UniGens. \u201cCon questo finanziamento \u2013 ha commentato Salvatore Malandrino, Regional Manager Sicilia di UniCredit \u2013 attraverso la nostra Social Impact Banking sosteniamo una struttura sanitaria che costituisce un punto di riferimento per il territorio catanese e, pi\u00f9 in generale, per la Sicilia Orientale. Siamo convinti che la vicinanza al territorio di UniCredit si manifesti anche attraverso iniziative come questa che hanno un impatto sociale positivo verso la comunit\u00e0 regionale. L\u2019attivit\u00e0 svolta dall\u2019Associazione Villa Sandra \u00e8 pienamente coerente con gli obiettivi della nostra offerta di Impact Financing con la quale vogliamo contribuire allo sviluppo di una societ\u00e0 pi\u00f9 equa e inclusiva\u201d. \u201c"}