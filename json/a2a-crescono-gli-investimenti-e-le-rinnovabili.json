{"date": "20210513", "category": "Trimestrali 1Q21 ESG", "title": "A2A, crescono gli investimenti e le rinnovabili", "text": "Nel primo trimestre del 2021, A2A ha registrato una solida performance finanziaria nonostante la terza ondata del Covid-19. I ricavi sono pari a 2.174 milioni di euro, in crescita del 27 %, e l\u2019ebitda \u00e8 pari a 399 milioni grazie ah una significativa crescita organica e alle operazioni M&A. L\u2019utile netto si \u00e8 attestato a 136 milioni. Per quel che riguarda gli\u00a0indicatori di Sostenibilit\u00e0\u00a0si \u00e8 verificato un\u00a0miglioramento\u00a0netto rispetto al primo trimestre del 2020: +14% i rifiuti recuperati come materia o energia; + 14% la capacit\u00e0 installata da fonte rinnovabile. Renato Mazzoncini, Ad di A2A, ha commentato: \u201cAbbiamo aumentato del 26% gli investimenti; un incremento particolarmente significativo venendo da un 2020 record (+18% sul 2019) e che ci ha permesso di concludere\u00a0operazioni strategiche\u00a0in linea con il Piano annunciato a gennaio. Con la recente acquisizione di un portafoglio di 17 impianti fotovoltaici da 173 megawatt, abbiamo consolidato la\u00a0seconda posizione\u00a0tra gli operatori nelle rinnovabili e siamo tra i primi nel solare in Italia. Con queste basi vogliamo continuare a fornire il nostro contribuito alla realizzazione di\u00a0infrastrutture innovative, strategiche per lo sviluppo sostenibile del Paese\u201d. La crescita degli investimenti, pari a 155 milioni, ha permesso di dare un nuovo impulso al settore delle rinnovabili con la produzione che si attesta a\u00a01,1\u00a0\u00a0TWh,\u00a0\u00a0registrando\u00a0\u00a0un\u00a0\u00a0incremento\u00a0\u00a0del\u00a0\u00a024%.\u00a0\u00a0Inoltre durante il mese di marzo 2021 sono sta acquistati 17 impianti fotovoltaici con una potenza nominale di 173 MW, che si aggiunge ai 111 MW gi\u00e0 in possesso di A2A e agli 8,2 MW di capacit\u00e0 eolica acquisita a fine 2020. Tale ampliamento del\u00a0portafoglio greenconsentir\u00e0 al Gruppo di aumentare significativamente il peso delle rinnovabili sul totale della produzione.\u00a0"}