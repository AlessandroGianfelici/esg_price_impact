{"date": "20210427", "category": "Engagement", "title": "Lyxor, la transizione climatica diventa centrale nella politica di voto e di engagement", "text": "In linea con il suo approccio di investitore responsabile e la sua Politica sul Clima, Lyxor ha intensificato il suo impegno per la transizione climatica nel 2020 attraverso una politica di voto rafforzata e la realizzazione di nuove campagne di engagement tematico con un forte focus sul clima. Nel report \u201cVote & Engagement\u201d 2020, l\u2019esercizio di voto ha riguardato 447 Assemblee Generali, con un aumento del 114% rispetto al 2019, in particolare per via dell\u2019estensione del perimetro di voto al Giappone e agli Stati Uniti come annunciato all\u2019inizio dell\u2019anno. Lyxor ha potuto esprimere pienamente la sua responsabilit\u00e0 fiduciaria durante l\u2019esercizio 2020 e opporsi alle risoluzioni contrarie alla sua politica di voto. In totale, Lyxor si \u00e8 pronunciata su 5562 risoluzioni con un tasso medio di opposizione del 19%. In termini di voto, Lyxor ha segnato una nuova tappa nel suo impegno a favore della transizione climatica attraverso diverse disposizioni. Lyxor si \u00e8 opposta a 122 risoluzioni a causa di una carenza di attenzione legata al clima. Il 67% dei voti contrari sono soprattutto il risultato della mancata pubblicazione delle emissioni di CO2 (per gli scope 1, 2 e 3) da parte delle aziende appartenenti ai settori pi\u00f9 sensibili alla questione climatica. Nel 27% dei casi, i voti di opposizione hanno riguardato aziende esposte a gravi controversie ambientali. In aggiunta alla politica di voto, nel 2020 Lyxor ha rafforzato il dialogo con le societ\u00e0 in cui investe conducendo 118 campagne di engagement, l\u201980% in pi\u00f9 rispetto al 2019. Un quarto dei 10,2 miliardi di euro di asset relativi a campagne di engagement si \u00e8 concentrato sui temi del cambiamento climatico. Oltre al suo impegno di lunga data nell\u2019iniziativa Climate Action 100+, nel 2020 Lyxor ha avviato campagne di engagement dedicate a tre nuove tematiche ambientali: Nel 2020 Lyxor ha sostenuto ufficialmente la TCFD e ha aderito alla campagna CDP Science-Based Targets (SBTi), che d\u00e0 agli investitori la possibilit\u00e0 di giocare un ruolo chiave nell\u2019adozione di obiettivi climatici basati sulla scienza da parte delle societ\u00e0. Questa iniziativa, che mira a mitigare i rischi climatici ai quali i fondi di Lyxor possono essere esposti, riflette gli impegni climatici presi da Lyxor come parte della sua Politica sul clima. Florent Deixonne, Responsabile Governance & SRI di Lyxor, ha dichiarato: \u201cLe questioni climatiche rimangono centrali nella nuova stagione delle Assemblee Generali del 2021 che \u00e8 iniziata. Continueremo il nostro impegno proattivo con le aziende su questioni importanti quali il loro allineamento con l\u2019Accordo di Parigi, la loro volont\u00e0 di raggiungere la carbon neutrality e l\u2019attenzione del top management alle questioni climatiche\u201d."}