{"date": "20210224", "category": "Nomine ESG", "title": "Capital Group nomina Rob Hardy Corporate governance director e membro del team ESG", "text": "Capital Group, uno dei 5 maggiori asset menager al mondo, con un patrimonio gestito di oltre 1.900 miliardi ha annunciato oggi la nomina di Rob Hardy in qualit\u00e0 di Corporate Governance Director e membro del team di leadership ESG della societ\u00e0. Hardy ha oltre 25 anni di esperienza nel settore ed ha ricoperto il ruolo di responsabile dell\u2019Investment Stewardship per la regione EMEA di J.P. Morgan Asset Management, dove ha guidato la formulazione e la supervisione della strategia ESG e della politica pubblica dell\u2019azienda. \u201cGli anni di esperienza di Rob nella progettazione e implementazione di politiche di corporate governance e stewardship per un grande asset manager globale lo rendono un\u2019aggiunta integrale al nostro team, in questo ruolo appena creato\u201d, ha detto Jessica Ground, Global Head of ESG di Capital Group. \u201cSiamo entusiasti di avere un leader con l\u2019esperienza di Rob che ci aiuti a portare avanti la nostra lunga storia di impegno a stretto contatto con le societ\u00e0 in portafoglio sulle questioni di governance e sostenibilit\u00e0.\u201d \u201cSono lieto di entrare a far parte di Capital Group, con la sua piattaforma di investimento di primissimo livello, una prospettiva realmente di lungo termine e l\u2019impegno verso i temi ESG\u201d, ha commentato Hardy. \u201cI fattori ESG sono un\u2019area di grande importanza strategica per l\u2019azienda, non vedo l\u2019ora di aiutare a integrare ulteriormente i fattori ESG nel processo di investimento per soddisfare le esigenze in evoluzione dei nostri clienti.\u201d"}