{"date": "20210317", "category": "Rating ESG", "title": "A2A, Standard Ethics aggiorna l\u2019outlook a \u201cPositive\u201d e conferma il Corporate Rating \u201cEE\u201d", "text": "L\u2019agenzia indipendente Standard Ethics, al termine del processo di analisi, ha aggiornato l\u2019outlook di A2A da \u201cStable\u201d a \u201cPositive\u201d. Si conferma il Corporate Rating \u201cEE\u201c. La societ\u00e0 \u00e8 parte del SE Italian Index e del SE European Multi-Utilities Index. Secondo SE le implementazioni strategiche e tecnologiche portate avanti da A2A su tematiche ambientali hanno consentito alla Societ\u00e0 di confermare e incrementare gli obiettivi di medio e lungo termine. Questi obiettivi sono in linea con i target internazionali. La Societ\u00e0 sta procedendo al consolidamento e al miglioramento delle proprie politiche ESG. A2A \u00e8 una multiutility che opera in diversi settori come la generazione, la vendita e la distribuzione di gas ed energia elettrica, teleriscaldamento, ciclo idrico integrato, raccolta e recupero rifiuti, mobilit\u00e0 elettrica e illuminazione pubblica."}