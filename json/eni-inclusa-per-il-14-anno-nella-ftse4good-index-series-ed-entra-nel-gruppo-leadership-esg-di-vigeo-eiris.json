{"date": "20200924", "category": "Indici", "title": "Eni inclusa per il 14\u00b0 anno nella FTSE4Good Index Series ed entra nel gruppo Leadership ESG di Vigeo Eiris", "text": "Eni \u00e8 stata inclusa nella FTSE4Good Index Series per il quattordicesimo anno consecutivo, acquistando una posizione nel top 5% delle societ\u00e0 oil & gas valutate, a seguito della pi\u00f9 recente revisione semestrale.Inoltre, Eni \u00e8 entrata nel gruppo di Leadership dell\u2019Assessment ESG di Vigeo Eiris, che con la propria ultima revisione ha alzato la valutazione di Eni da \u201cRobust\u201d ad \u201cAdvanced\u201d. \u201cQueste valutazioni sono un riconoscimento del valore aggiunto che stiamo creando nel mettere la sostenibilit\u00e0 al centro di ognuna delle nostre attivit\u00e0, con l\u2019obiettivo di essere un motore di sviluppo positivo non solo per la nostra azienda, ma anche per le tante persone, organizzazioni e comunit\u00e0 con cui lavoriamo ogni giorno,\u201d ha commentato Claudio Descalzi, Amministratore Delegato di Eni. Creato dal provider internazionale di indici FTSE Russell, il FTSE4Good Index misura la performance ambientale, sociale e di governance (Environmental, Social and Governance, ESG) delle societ\u00e0. Gli indici FTSE4Good sono usati da un\u2019ampia gamma di operatori finanziari per sviluppare e valutare prodotti finanziari focalizzati sugli investimenti sostenibili.Vigeo Eiris, un\u2019agenzia di rating e ricerca acquisita da Moody\u2019s nel 2019, valuta l\u2019integrazione dei fattori ambientali, sociali e di governance nella strategia, le operazioni e il management delle aziende, con l\u2019obiettivo di promuovere la performance economica, gli investimenti responsabili e la creazione di valore sostenibile. "}