{"date": "20210520", "category": "Sustainability-Linked Financing Framework", "title": "Eni pubblica il primo Sustainability-Linked Financing Framework al mondo nel settore di Oil&Gas", "text": "Eni\u00a0ha pubblicato oggi il primo\u00a0Sustainability-Linked Financing Framework\u00a0a livello mondiale del proprio settore di riferimento, che integra pienamente la sostenibilit\u00e0 con la strategia di raccolta finanziaria dell\u2019azienda. Con tale documento Eni rafforza ulteriormente la propria strategia di sostenibilit\u00e0, volta a raggiungere la completa neutralit\u00e0 carbonica al 2050, e a contribuire al raggiungimento degli\u00a0obiettivi di sviluppo sostenibile delle Nazioni Unite. Il Framework dettaglia le linee guida che Eni seguir\u00e0 nell\u2019emissione dei\u00a0nuovi strumenti finanziari sostenibili\u00a0e si applicher\u00e0 a molteplici soluzioni di finanziamento, tra cui emissioni obbligazionarie (in formato sia pubblico che privato), prestiti bancari (term loans e linee di credito) e derivati di copertura. Vigeo Eiris, organismo indipendente di valutazione, ha rilasciato una Second Party Opinion che attesta la coerenza del Framework con la strategia di sostenibilit\u00e0 di Eni, nonch\u00e9 il suo perfetto allineamento con i Sustainability-Linked Bond Principles (SLBP)pubblicati dall\u2019International Capital Market Association (ICMA) e ai Sustainability-Linked Loan Principles (SLLP) pubblicati dalla Loan Market Association (LMA). Come previsto dagli SLBP e dagli SLLP, Eni ha individuato nel Framework\u00a0quattro Key Performance Indicator(KPI), qualificati come rilevanti e significativi da V.E.:\u00a0 Per ognuno di questi KPI, Eni ha definito dei Sustainability Performance Target (SPT) intermedi e di lunga durata che contribuiscono al raggiungimento degli UN SDGs, in particolare\u00a0l\u2019UN SDG 7\u00a0\u201cEnergia pulita e accessibile\u201d e\u00a0l\u2019UN SDG 13\u00a0\u201cLotta contro il cambiamento climatico\u201d. Tali target sono perfettamente allineati al piano strategico di Eni e considerati ambiziosi da V.E in rapporto al settore. Eni includer\u00e0 nei futuri contratti di finanziamento, ove possibile,\u00a0un meccanismo che collegher\u00e0 il costo del finanziamento al raggiungimento di uno o pi\u00f9 dei target individuati. Per assicurare la trasparenza dei risultati di sostenibilit\u00e0 conseguiti da Eni nel tempo, l\u2019andamento dei vari KPIs sar\u00e0 pubblicato e verificato annualmente dal revisore contabile a tal fine incaricato o da altri soggetti terzi qualificati. Eni \u00e8 fortemente impegnata a ricoprire un ruolo chiave nella sostenibilit\u00e0 e nel corso degli ultimi 7 anni ha costruito un business model che mette la sostenibilit\u00e0 al centro di ogni attivit\u00e0 aziendale, inclusa la strategia finanziaria, e ritiene che lo sviluppo e l\u2019utilizzo degli strumenti finanziari sustainability-linked possa contribuire a promuovere\u00a0il processo di transizione energetica verso un futuro low-carbon. Eni \u00e8 membro fondatore della \u201cCFO Taskforce for the SDGs\u201d costituita dall\u2019UN Global Compact che, a settembre dello scorso anno, ha pubblicato i \u201cCFO Principles on Integrated SDG Investments and Finance\u201d volti a guidare le imprese nell\u2019allineare i propri impegni di sostenibilit\u00e0 con la strategia finanziaria, al fine di creare un mercato per investimenti e capitali a favore degli UN SDGs che sia vasto, liquido ed efficiente. Per la strutturazione del Framework, Eni \u00e8 stata supportata da\u00a0Cr\u00e9dit Agricole CIB,\u00a0Goldman Sachs International\u00a0e\u00a0UniCredit."}