{"date": "20201022", "category": "Enpam", "title": "Enpam, in arrivo le offerte per il pacchetto di immobili posto in vendita", "text": "Sono attese per fine ottobre, a meno di proroghe, le offerte vincolanti per l\u2019asta di immobili avviata dall\u2019Enapam, l\u2019Ente nazionale di previdenza e assistenza dei medici e degli odontoiatri. Si tratta di un pacchetto di asset real estate dal valore di circa un miliardo, una delle maggiori operazioni nel settore del mattone in Italia negli ultimi anni. La maggior parte degli immobili \u00e8 situata a Milano, una parte a Roma, ma il pacchetto \u00e8 ampio e variegato e comprende uffici, immobili residenziali, hotel e persino una caserma. L\u2019operazione, avviata un paio di anni fa e che ha registrato alcuni ritardi non ultimo per il sopraggiungere dell\u2019epidemia Covid, \u00e8 gestita da Deloitte. A fine settembre sono arrivate le richieste di iscrizione all\u2019asta a cui hanno partecipato 43 soggetti interessati tra cui sgr, fondi immobiliari e colossi internazionali. Fonti di stampa fanno i nomi, tra gli altri, di Allianz, Deutsche Bank, Dea Capital, Pimco, Blackstone, Prelios, JpMorgan, Davidson Kempner, Starwood Capital, Hines, Cerberus e Apollo. Attualmente circa il 26% del patrimonio dell\u2019Enpam, pari a circa 23 miliardi, \u00e8 investita nel settore immobiliare. Di questi il 20% attraverso sgr, mentre il restante 6% sul totale in modo diretto. E\u2019 proprio su questa quota che si \u00e8 concentrata l\u2019attenzione dei vertici dell\u2019Ente che vogliono procedere a una dismissione per poi avere fondi disponibili da impiegare in sgr immobiliare che abbiano asst pi\u00f9 coerenti con la missione dell\u2019Ente. Deloitte proceder\u00e0 a una valutazione delle offerte. Le 4/5 milioni verranno proposte al cda dell\u2019Ente che dovrebbe prendere una decisione entro fine anno."}