{"date": "20210510", "category": "Fondi ESG", "title": "Jupiter, lancia un fondo win-win in partnership con NZS Capital", "text": "Jupiter ha lanciato il fondo Jupiter NZS Global Equity Growth Unconstrained SICAV, un portafoglio azionario globale di aziende in grado di adattarsi e affermarsi in un mondo dominato dalla disruption. Gestito da Brad Slingerlend e Brinton Johns, portfolio manager di NZS Capital, partner strategico di Jupiter negli Stati Uniti, il fondo investe in aziende che massimizzano il valore Non-Zero-Sum, o win-win. La situazione ottimale win-win \u00e8 raggiunta quando la piattaforma crea pi\u00f9 valore per l\u2019ecosistema che per le casse dell\u2019azienda stessa.  Con una vasta competenza acquisita nel corso di 70 anni di esperienza combinata negli investimenti, il team di NZS ha un track record di generazione di sovraperformance significativa per gli investitori. La filosofia d\u2019investimento di NZS Capital, basata sulla scienza dei Sistemi Complessi Adattivi, cerca aziende adattabili e innovative che riescano a navigare con successo nel ritmo crescente delle disruption, man mano che l\u2019economia globale passa dall\u2019analogico al digitale. Sebbene il settore tecnologico sia oggi il motore dell\u2019innovazione, nei prossimi anni l\u2019ondata di disruption colpir\u00e0 ogni ambito dell\u2019economia, compresi i settori industriali, dei consumi, finanziario, energetico e sanitario, e le posizioni della strategia si evolveranno nel tempo per riflettere queste dinamiche mutevoli. Il team ritiene che l\u2019era dell\u2019informazione offra un livello di trasparenza senza precedenti, e che le aziende che utilizzano ancora i metodi tradizionali di alte barriere all\u2019ingresso, ampi fossati economici, e il possesso di informazioni per ottenere valore dai clienti stiano perdendo terreno rispetto alle aziende adattabili che massimizzano i risultati Non-Zero-Sum, o win-win. NZS si spinge oltre il tradizionale ESG poich\u00e8 tiene conto di clienti, dipendenti, societ\u00e0, ambiente e investitori. Al centro della filosofia Complexity Investing di NZS Capital c\u2019\u00e8 la costruzione di un portafoglio che bilancia due tipologie di societ\u00e0 che il team definisce Resilient e Optionality. In questo contesto, le aziende Resilient sono quelle in grado di adattarsi ed evolvere alla perturbazione e al cambiamento delle condizioni, mentre le aziende nella tipologia Optionality sono adattabili, ma all\u2019inizio del loro ciclo di vita con un\u2019elevata asimmetria. Il fondo deterr\u00e0 50-70 titoli: la parte Resilient comprender\u00e0 tipicamente 10-20 societ\u00e0 con una dimensione di posizione superiore al 2,5% ciascuna, e la componente Optionality avr\u00e0 30-50 nomi che sono ciascuno meno dell\u20191,5% del portafoglio complessivo. Le partecipazioni del fondo avranno generalmente capitalizzazioni di mercato superiori a 5 miliardi di dollari. Brad Slingerlend ha commentato: \u201cMentre l\u2019economia globale si sposta dall\u2019era industriale basatasull\u2019analogico all\u2019era dell\u2019informazione basata sul digitale, per avere successo \u00e8 necessaria una serie dicaratteristiche molto diverse. Crediamo che i due elementi pi\u00f9 importanti nel momento in cui il mondo passa dall\u2019analogico al digitale siano l\u2019adattabilit\u00e0 di fronte a un futuro incerto e la capacit\u00e0 di una societ\u00e0 di creare pi\u00f9 valore di quello che prende \u2013 ci\u00f2 che noi chiamiamo Non-Zero Sum, o NZS. Investire in un mondo plasmato dalla disruption e dalla libera circolazione delle informazioni richiede un nuovo approccio, e nell\u2019ultimo decennio abbiamo accuratamente affinato il nostro processo di Complexity Investing per avere successo in questa nuova frontiera degli investimenti. Siamo lieti di condividere questa strategia con i clienti di Jupiter attraverso questo nuovo fondo\u201d."}