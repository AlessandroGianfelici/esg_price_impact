{"date": "20210428", "category": "Education", "title": "AllianceBernstein, collabora con la Columbia Climate School sulle sfide del cambiamento climatico", "text": "AllianceBernstein (AB), azienda leader nella gestione globale degli investimenti, ha annunciato la sua collaborazione con la neonata Columbia Climate School, la prima scuola al mondo nel suo genere costruita appositamente per affrontare il cambiamento climatico, le sfide ad esso correlate e sviluppare soluzioni. L\u2019impegno di AB nella Climate School segna un nuovo paradigma nel modo in cui le societ\u00e0 di servizi finanziari affrontano le sfide poste dal cambiamento climatico. Per la Columbia University, l\u2019inclusione di un\u2019asset manager nelle attivit\u00e0 della Columbia Climate School segna la nascita di un nuovo approccio nel mondo accademico che sfrutta proattivamente il ruolo delle aziende e dei mercati dei capitali nella risoluzione di questi problemi legati al cambiamento climatico. Unendo le prospettive di investitori e scienziati. AB e Columbia cercheranno di sfruttare le loro specifiche competenze per contribuire a formare la prossima generazione di professionisti che lavoreranno alla gestione del rischio climatico e all\u2019implementazione di soluzioni all\u2019interno di industrie, settori e paesi in cui l\u2019azienda investe ogni giorno in tutto il mondo.L\u2019iniziativa vedr\u00e0 un confronto continuo tra i professionisti di AB e gli scienziati ed esperti della Columbia sulle questioni climatiche fondamentali che si presentano nel processo di investimento attraverso portafogli, settori, asset class e regioni. Le parti collaboreranno anche sulla ricerca, approfondita e a lungo termine, sulle sfide pi\u00f9 significative legate al clima, come l\u2019approccio all\u2019obiettivo zero emissioni e il ruolo e l\u2019interazione di varie parti e stakeholder nel raggiungimento di questo obiettivo nei prossimi 30 anni. Come parte dell\u2019iniziativa, AB e Columbia hanno recentemente lanciato con successo la Climate Change and Investment Academy, che ha visto una oltre 1.000 asset owner e consulenti venire formati e certificati su una serie di questioni chiave in materia di finanza e ricerca climatica.\u201cCredo fermamente che se si vuole effettuare un vero cambiamento nel mondo \u00e8 necessario pensare a come si pu\u00f2 coinvolgere la comunit\u00e0 imprenditoriale. Questa collaborazione rappresenta un\u2019opportunit\u00e0 senza precedenti per fare proprio questo: plasmare la business community sulla base del modello transdisciplinare, dinamico, e orientato alle soluzioni proposto dalla nuova scuola. Il ruolo di AB sar\u00e0 fondamentale per fornire ai nostri scienziati una visione dei potenziali impatti del loro lavoro e della loro ricerca nella pratica, nei diversi settori, industrie e paesi. Questa collaborazione tra scienza e finanza \u00e8 fondamentale per sviluppare e identificare soluzioni alla crisi climatica\u201d ha dichiarato Alex Halliday, fondatore e preside della Columbia Climate School. \u201cL\u2019urgenza del problema sollecita gli investitori ad andare oltre l\u2019approccio tradizionale al rischio, alla ricerca, all\u2019analisi e all\u2019interazione, cos\u00ec da sviluppare la conoscenza e il capitale umano all\u2019interno dell\u2019industria dell\u2019investimento appropriato per concentrarsi su questo problema per i decenni a venire\u201d ha commentato Seth Bernstein, Presidente e CEO di AllianceBernstein. "}