{"date": "20210330", "category": "Finanziamenti ESG", "title": "Enel e BBVA firmano un Sustainable Linked Guarantees da 1,35 miliardi di euro", "text": "Enel ha firmato un Sustainable Linked Guarantees da 1,35 miliardi di euro con BBVA. Questo strumento finanziario \u00e8 il pi\u00f9 grande, per valore, sottoscritto dal gruppo fino ad oggi. Il finanziamento contribuir\u00e0 al SDG 7-Energia Pulita, delle Nazioni Unite. Le condizioni economiche di questo meccanismo di finanziamento sono legate a un indicatore di sostenibilit\u00e0, nello specifico si tratta della la quota di capacit\u00e0 produttiva rinnovabile del gruppo Enel. Pertanto, i finanziamenti rilasciati da BBVA nell\u2019interesse di Enel, e delle sue controllate, includeranno la promozione di iniziative e azioni legate alla sostenibilit\u00e0. A riprova del fermo impegno di Enel per il raggiungimento degli SDGs delle Nazioni Unite, questo indicatore sar\u00e0 preso in considerazione non solo per il 2021 ma anche per il 2022. Se Enel dovesse portare oltre il 55%, rispetto al 2020, la sua capacit\u00e0 produttiva rinnovabile, BBVA premier\u00e0 Enel con un bonus; in caso contrario, l\u2019azienda elettrica ha accettato di pagare una penale alla banca. La soglia per il 2022 \u00e8 del 60%. Questa operazione \u00e8 allineata alla strategia di finanziamento sostenibile che Enel sta attuando da due anni. L\u2019azienda elettrica \u00e8 un pioniere nelle obbligazioni legate alla sostenibilit\u00e0, in Europa e negli Stati Uniti, ed \u00e8 anche la prima azienda a firmare un accordo sui derivati \u200b legati alla sostenibilit\u00e0."}