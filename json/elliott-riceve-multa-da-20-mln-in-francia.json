{"date": "20200925", "category": "Asset Manager", "title": "Elliott, riceve multa da 20 mln in Francia", "text": "Il fondo Elliott, fondato da Paul Singer, ha ricevuto in Francia una multa da 20 milioni di euro da parte dell\u2019Amf, l\u2019autorit\u00e0 francese di controllo dei mercati finanziari. Si tratta della pi\u00f9 alta sanzione mai inflitta dalla Consob transalpina.L\u2019Autorit\u00e9 des march\u00e9s financiers accusa il fondo americano di non aver rispettato il regolamento di Borsa nell\u2019ingresso e aumento della propria partecipazione nel capitale del gruppo di trasporti e logistica Norbert Dentressangle nel 2015 quotato alla borsa di Parigi.Nel dettaglio secondo l\u2019Amf, il fondo non ha tempestivamente informato il mercato quando ha superato la quota del 9%. Elliott aveva accumulato una partecipazione del 9,18% della societ\u00e0 Norbert Dentressangle con l\u2019obiettivo di bloccare l\u2019offerta di acquisto di Xpo Logistic.In passato Elliott, che \u00e8 un fondo conosciuto per la propria strategia attiva nel capitale delle societ\u00e0 in cui entra, aveva gi\u00e0 ricevuto una multa da 16 milioni da parte dell\u2019autorit\u00e0 francese per la propria condotta riguardo il gruppo autostradale Aprr nel 2014.In Italia Elliott, che ha acquistato la squadra di calcio Milan, \u00e8 noto alle cronache per l\u2019ingresso in Telecom Italia dove di \u00e8 reso protagonista di uno scontro con l\u2019altro socio di maggioranza, la francese Vivendi, per la governance della societ\u00e0 tricolore di telecomunicazioni."}