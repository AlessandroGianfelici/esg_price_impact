{"date": "20210421", "category": "Cultura finanziaria", "title": "Moneyfarm e il Milanese Imbruttito, una campagna a tutela del risparmio", "text": "Moneyfarm, societ\u00e0 di gestione del risparmio con approccio digitale, si allea con il Milanese Imbruttito, per spiegare quanto sia importante affidarsi a un professionista per prendersi cura delle proprie finanze, anzich\u00e9 a rischiose soluzioni fai-da-te o ai consigli di amici e colleghi.  Dalla collaborazione \u00e8 nato un Branded Video Content che spiega in chiave ironica quanto sia complesso fare le giuste scelte di investimento, tra tentazioni di facili guadagni e mode del momento. Il video sar\u00e0 on-air, a partire da oggi, mercoled\u00ec 21 aprile sul canale YouTube del Milanese Imbruttito.  \u201cGrazie all\u2019ironia de Il Milanese Imbruttito abbiamo potuto veicolare i nostri valori, bilanciando la componente comica e artistica con quella strategica e di business\u201d \u2013 racconta Alessandro Onano, Chief Marketing Officer Moneyfarm.  Grazie a una serie di divertenti momenti comici, nel video si spiega, in sostanza, che fare la scelta corretta in materia di investimenti pu\u00f2 essere complesso se non si ha la giusta competenza. Per evitare di prendere decisioni seguendo la massa o sull\u2019onda dell\u2019emotivit\u00e0."}