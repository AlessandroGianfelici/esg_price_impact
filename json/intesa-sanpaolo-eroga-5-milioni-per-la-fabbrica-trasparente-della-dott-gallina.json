{"date": "20210521", "category": "Finanziamento green", "title": "Intesa Sanpaolo eroga 5 milioni per la \u201cFabbrica Trasparente\u201d della dott.gallina", "text": "Il\u00a0finanziamento di 5 milioni\u00a0di euro concesso di\u00a0Intesa Sanpaolo\u00a0ha permesso che i lavori per il nuovo quartier generale della\u00a0dott.gallina\u00a0a Beinasco. La storica azienda, fondata nel 1960 a La Loggia, si trasferir\u00e0 nell\u2019area ex Comau non appena terminato l\u2019intervento di completa riqualificazione in corso. Tutti gli investimenti puntano alla realizzazione delle migliori soluzioni disponibili sul mercato in termini di produzione 4.0, efficientamento energetico, sostenibilit\u00e0 e confort dei lavoratori. La linea di credito attivata da Intesa Sanpaolo ha potuto quindi attingere dal\u00a0plafond \u201cgreen\u201d\u00a0della Banca. Le analisi preliminari hanno infatti stimato che il nuovo impianto permetter\u00e0 di risparmiare annualmente 1.274 MWh di energia elettrica e 45.237 MWh di energia termica, corrispondenti a quasi\u00a09.500 tonnellate di CO2. Dario Gallina\u00a0CEO del gruppo, dichiara: \u201cQuesto investimento rappresenta il nostro futuro ed \u00e8 guidato da una forte spinta verso Industria 4.0. La ricerca di maggiore competitivit\u00e0 e sostenibilit\u00e0 dei nostri processi e dei prodotti, abbinata alla creazione di nuovi spazi di lavoro pi\u00f9 grandi, confortevoli e moderni, ci permetteranno di realizzare il nostro piano di sviluppo di gruppo con al centro la produzione in Italia, a Torino.\u201d Teresio Testa, Direttore regionale Piemonte Nord, Valle d\u2019Aosta e Sardegna di Intesa Sanpaolo, sottolinea: \u201cAbbiamo creduto nel progetto fin dall\u2019acquisizione dell\u2019area ex Comau nel 2018, intervenendo con un leasing immobiliare. L\u2019idea della \u201cfabbrica trasparente\u201d portata avanti da Gallina ha immediatamente trovato punti di contatto con la nostra idea di sostenere le realt\u00e0 produttive orientate alla creazione di un futuro pi\u00f9 sostenibile per il nostro territorio. La nuova linea di credito di 5 milioni di euro \u00e8 un ulteriore segno del nostro apprezzamento e della volont\u00e0 di accompagnare l\u2019azienda passo dopo passo, fino al completamento del progetto\u201d. L\u2019obiettivo del progetto\u00a0\u00e8 realizzare un \u201cedificio immagine e laboratorio\u201d che rispecchi storia e tradizione dell\u2019azienda fondata da Pier Aulo Gallina, da oltre 60 anni riferimento per il territorio e oggi esporta il 65% della produzione italiana nel settore della produzione di profili tecnici destinati all\u2019automotive, ma anche la sua grande capacit\u00e0 di innovazione tecnologica e di apertura al mercato con l\u2019insediamento di unit\u00e0 operative negli Stati Uniti, in India, in Grecia, in Turchia e in Germania."}