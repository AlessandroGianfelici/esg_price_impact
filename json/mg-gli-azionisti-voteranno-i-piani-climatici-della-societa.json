{"date": "20210330", "category": "Cambiamento climatico", "title": "M&G, gli azionisti voteranno i piani climatici della societ\u00e0", "text": "M&G, societ\u00e0 internazionale di risparmio e investimento, consentir\u00e0 agli azionisti di votare i suoi piani climatici. Agli azionisti verr\u00e0 chiesto di approvare il rapporto sulla transizione climatica di M&G attraverso l\u2019iniziativa \u201cSay on Climate\u201d durante l\u2019assemblea del 2022. M&G si \u00e8 impegnata a ridurre le emissioni di carbonio delle proprie attivit\u00e0 fino a raggiungere zero emissioni nette entro il 2030 e nei suoi portafogli di investimenti entro il 2050, in linea con gli obiettivi dell\u2019Accordo di Parigi. La societ\u00e0 sta lavorando in collaborazione con altri investitori, anche attraverso l\u2019Institutional Investors Group on Climate Change, per sviluppare un quadro di investimento compatibile con zero emissioni nette e per fissare obiettivi intermedi appropriati. In vista dell\u2019AGM del 2022, la societ\u00e0 fornir\u00e0 agli investitori attivit\u00e0 di reporting periodiche per monitorare il percorso intrapreso verso gli obiettivi di \u201cNet Zero\u201d e testimoniare il suo impegno nel raggiungimento di elevati standard di divulgazione e misurazione, coerenti con la Task Force on Climate-related Financial Disclosures, per fornire agli azionisti dati utili per la decisione sull\u2019esposizione climatica della societ\u00e0.Fiona Clutterbuck, presidente ad interim di M&G, ha dichiarato: \u201cRiteniamo che le attivit\u00e0 gestite in modo sostenibile offrano rendimenti a lungo termine pi\u00f9 forti e pi\u00f9 resilienti per gli investitori. In qualit\u00e0 di grande investitore chiediamo anche alle aziende in portafoglio di permettere agli azionisti di votare le misure per affrontare l\u2019emergenza climatica\u201d."}