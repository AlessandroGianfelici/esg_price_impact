{"date": "20210414", "category": "Bilancio di sostenibilit\u00e0", "title": "FCA e Peugeot pubblicano il Report di sostenibilt\u00e0, dal prossimo anno sar\u00e0 unico e targato Stellantis", "text": "Fiat Chrysler Automobiles (FCA) e Peugeot (PSA) hanno pubblicato le rispettive Rendicontazioni RSI (Responsabilit\u00e0 Sociale d\u2019Impresa) relative all\u2019esercizio chiuso al 31 dicembre 2020. Si tratta dell\u2019ultima volta che i due gruppi, che dallo scorso 16 gennaio hanno dato vita a Stellantis, daranno conto in modo separato del proprio profilo di sostenibilit\u00e0. \u201cLa creazione di Stellantis segna l\u2019inizio di un nuovo capitolo alimentato dall\u2019unione di due case automobilistiche che vantano una lunga tradizione; le ambizioni in termini di Responsabilit\u00e0 Sociale d\u2019Impresa saranno definite con la pubblicazione del piano strategico\u201d fa sapere il gruppo in una nota.I team di Stellantis si sono gi\u00e0 messi al lavoro per fare convergere le attivit\u00e0 e gli strumenti di monitoraggio cercando di stabilire un percorso comune a partire dalla definizione di nuovi obiettivi e i KPI di sostenibilit\u00e0 comuni. La nuova roadmap sar\u00e0 resa nota con il Bilancio RSI 2021, che sar\u00e0 pubblicato nella primavera 2022. \u201cI bilanci 2020 pubblicati oggi, mostrano come FCA e PSA hanno affrontato i cambiamenti all\u2019interno della societ\u00e0 (incluse le questioni legate ai cambiamenti climatici), al fine di elaborare modelli di business sostenibili che possano creare valore condiviso e di lunga durata.\u00a0I dettagli forniti ai loro stakeholder in questi bilanci illustrano i risultati raggiunti da entrambe le societ\u00e0 in relazione alle principali sfide sociali, economiche e ambientali\u201d spiega il gruppo nel comunicato."}