{"date": "20201116", "category": "Dow Jones Sustainability Indices ", "title": "Enel, DJSI premia l\u2019impegno del gruppo verso la sostenibilit\u00e0", "text": "Enel nella sostenibilit\u00e0 si \u00e8 posizionata al primo posto nel Dow Jones Sustainability Index di quest\u2019anno, un traguardo mai raggiunto nei 17 anni di presenza dell\u2019azienda nell\u2019indice. Ancora una volta, nel processo di selezione del DJSI World, Enel si \u00e8 distinta nella maggior parte dei 27 criteri valutati da SAM,\u00a0la divisione globale di S&P che si occupa di ricerche sugli aspetti ESG. Nello specifico, la societ\u00e0 ha ottenuto un punteggio superiore a 90/100 in oltre il 70% dei criteri, tra i quali alcuni dei pi\u00f9 significativi sono la strategia climatica e le opportunit\u00e0 di mercato, due criteri finalizzati a valutare la performance delle\u00a0utility\u00a0elettriche nel guidare la transizione verso un modello energetico a basse emissioni di CO2. Inoltre, ad Enel \u00e8 stata assegnata la prima posizione del DJSI Europe, nel settore Electric Utilities, e la seconda a livello mondiale in tutta la famiglia dei Dow Jones Sustainability Indices per lo stesso settore. Francesco Starace, AD e DG di Enel, ha dichiarato: \u201cIl riconoscimento della nostra\u00a0leadershipmondiale in sostenibilit\u00e0 da parte di DJSI World rappresenta per noi un incentivo a continuare a migliorare le\u00a0performanceambientali, sociali e di\u00a0governance.\u00a0La\u00a0leadershipdi Enel nelle energie rinnovabili, nella digitalizzazione della rete e nelle soluzioni energetiche avanzate finalizzate alla decarbonizzazione di altri settori, come quello dei trasporti, rappresentano alcune delle principali\u00a0best practiceche hanno contribuito a questo riconoscimento. Con l\u2019integrazione dell\u2019innovazione e della sostenibilit\u00e0 all\u2019interno delle prassi aziendali del Gruppo Enel stiamo attivamente guidando la transizione verso un modello a zero emissioni, proteggendo l\u2019ambiente mondiale e creando al contempo valore di lungo periodo per i nostri\u00a0stakeholder. Vorrei ringraziare tutte le persone che lavorano nel Gruppo Enel, \u00e8 per merito loro che abbiamo raggiunto questo traguardo storico.\u201d Anche Endesa, la controllata spagnola del Gruppo, \u00e8 stata inclusa quest\u2019anno nell\u2019indice DJSI World, in cui \u00e8 presente ininterrottamente da vent\u2019anni. Enel ed Endesa sono due delle otto societ\u00e0 ammesse all\u2019indice a livello globale nel settore delle\u00a0utility\u00a0elettriche. Inoltre, Enel Am\u00e9ricas, controllata sudamericana del Gruppo, \u00e8 stata confermata nel Dow Jones Sustainability Emerging Markets Index e nel Dow Jones Sustainability Pacific Alliance Index per il terzo anno consecutivo, e nel Dow Jones Sustainability Chile Index per il quarto anno consecutivo, mentre la controllata cilena Enel Chile \u00e8 stata confermata per la terza volta in questi tre indici. Il Gruppo sta attirando sempre maggiore attenzione da parte degli investitori socialmente responsabili, la cui quota nella societ\u00e0 \u00e8 in costante crescita, e rappresenta circa il 10,8% del capitale di Enel nel 2019, valore quasi doppio rispetto al 2014. Questo incremento, coerente con il crescente riconoscimento dell\u2019importanza degli elementi non finanziari nella creazione di valore sostenibile di lungo periodo, testimonia la crescente\u00a0leadership\u00a0di Enel nella sostenibilit\u00e0. Il modello Open Innovability di Enel ha continuato ad essere un riferimento per il DJSI, in quanto l\u2019azienda si \u00e8 distinta nel criterio della gestione dell\u2019innovazione per il quinto anno consecutivo. Combinando Innovazione e Sostenibilit\u00e0, Enel mira a sviluppare soluzioni che affrontino le sfide della societ\u00e0, dell\u2019ambiente e dell\u2019energia. In particolare, le soluzioni innovative di Enel nel campo delle rinnovabili stanno rivoluzionando il modo di operare di questi impianti, favorendo l\u2019espansione del settore.\u00a0"}