{"date": "20210513", "category": "Transizione energetica", "title": "Snam lancia Snaminnova: il programma di open innovation per la transizione energetica", "text": "Snam\u00a0lancia il programma di Open Innovation\u00a0Snaminnova\u00a0per rafforzare la capacit\u00e0 innovativa dell\u2019azienda in funzione della\u00a0transizione energetica, della\u00a0trasformazione digitale\u00a0e della crescita dell\u2019ecosistema dell\u2019innovazione\u00a0a beneficio del Paese. L\u2019iniziativa, avviata con il supporto di\u00a0Cariplo Factory, l\u2019hub che dal 2016 progetta e realizza percorsi trasformativi dedicati alle imprese, ha\u00a0tre focus principali: lo sviluppo di progetti con le startup selezionate nel corso di diverse call tematiche, la selezione delle idee innovative nate dai dipendenti Snam e infine la diffusione di una cultura dell\u2019innovazione all\u2019interno dell\u2019azienda. \u201cSnaminnova\u00a0si pone due obiettivi fondamentali:\u00a0lo sviluppo di soluzioni innovative\u00a0direttamente implementabili nei nostri business e\u00a0la promozione della cultura dell\u2019innovazione\u00a0in ogni segmento delle nostre attivit\u00e0\u201d, dichiara\u00a0Claudio Farina, Executive Vice President Digital Transformation & Technology di Snam. \u201cSiamo davvero soddisfatti di essere stati selezionati da una realt\u00e0 del calibro di Snam per portare avanti questo progetto importante e particolarmente innovativo, che crediamo possa avere un impatto non solo sulla realt\u00e0 aziendale ma nell\u2019intero ecosistema del settore energetico\u201d, afferma\u00a0Enrico Noseda, Chief Innovation Advisor di Cariplo Factory.\u00a0\u00a0 Snaminnova prende il via con il lancio di\u00a0Innovative Learning, la call per startup che ha l\u2019obiettivo di selezionare le migliori idee ed \u00e8 articolata su tre diverse aree di interesse: Sul fronte interno, il programma di Open Innovation prevede anche l\u2019individuazione di\u00a0Innovation Ambassador,\u00a0i nuovi promotori di innovazione all\u2019interno dell\u2019azienda. Nell\u2019ambito del progetto sar\u00e0 avviata anche la \u201cCentrale delle idee\u201c, una sfida dedicata alle persone di Snam con l\u2019obiettivo di individuare e sviluppare nuove soluzioni innovative su diversi verticali tematici.  La prima raccolta di idee sar\u00e0 focalizzata sul tema della\u00a0neutralit\u00e0 carbonica\u00a0e si decliner\u00e0 in cinque ambiti di interesse: lo stile di vita delle persone, l\u2019utilizzo di fonti energetiche rinnovabili e decarbonizzate, la mobilit\u00e0 green, l\u2019efficienza energetica degli edifici e la gestione e il riutilizzo degli scarti."}