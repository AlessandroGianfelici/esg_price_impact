{"date": "20210412", "category": "Sostenibilit\u00e0", "title": "Schroders entra nel Global Impact Investing Network (GIIN)", "text": "Schroders annuncia un ulteriore passo del proprio impegno per costruire una posizione di leadershipnell\u2019ambito della sostenibilit\u00e0 e dell\u2019impact investing. La societ\u00e0 \u00e8 infatti entrata a far parte del Global Impact Investing Network (GIIN), un\u2019influente organizzazione no-profit che mira ad accrescere la diffusione e l\u2019efficacia dell\u2019investimento a impatto. Il GIIN si concentra sulla riduzione delle barriere per l\u2019impact investing, al fine di consentire che unamaggiore quantit\u00e0 di capitale sia indirizzata a finanziare soluzioni in questo ambito. Il Network conta 350 membri a livello globale, tra cui BlueOrchard \u2013 societ\u00e0 pioniera nell\u2019impact investing e parte del Gruppo Schroders che dal 2001 genera impatti positivi per ambiente e comunit\u00e0 di tutto il mondo, fornendo al contempo interessanti rendimenti agli investitori. Peter Harrison, Group Chief Executive, Schroders, ha commentato: \u201cSiamo da sempre un\u2019organizzazione \u2018purpose-driven\u2019 e il nostro focus sull\u2019impact investing mira a conseguire rendimenti finanziari solidi, ponendo molta enfasi sull\u2019impatto che i nostri investimenti hanno sulle persone e sul pianeta. I nostri clienti sono sempre pi\u00f9 consapevoli della stretta correlazione tra impatti sociali e rendimenti finanziari, e diventare membri del Global Impact Investing Network supporter\u00e0 il nostro percorso, teso a renderci uno dei leader globali in questo ambito\u201d."}