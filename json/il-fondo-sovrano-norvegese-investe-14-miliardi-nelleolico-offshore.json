{"date": "20210412", "category": "Fondi sovrani", "title": "Il Fondo sovrano norvegese investe 1,4 miliardi nell\u2019eolico offshore", "text": "Il Fondo sovrano norvegese (NBIM), il pi\u00f9 grande fondo di investimento al mondo con 1000 miliardi di asset in gestione, in occasione della presentazione dell\u2019aggiornamento sulla strategia 2021-2022, ha reso noto che, nella progressiva opera di disimpegno dai business delle fonti fossili, proceder\u00e0 in quello che \u00e8 il suo primo investimento diretto nelle energie rinnovabili. Il fondo acquister\u00e0 per circa 1,4 miliardi il 50% del sito di Borssele 1&2, attualmente il secondo parco eolico offshore al mondo per estensione, in partnership con \u00d8rsted, leader mondiale nell\u2019eolico offshore con 30 anni di esperienza.  L\u2019investimento nasce con l\u2019obiettivo di sfruttare le potenzialit\u00e0 del settore eolico offshore, le cui stime di crescita sono previste quadruplicare nel prossimo decennio. Il ritorno dell\u2019investimento consister\u00e0 in flussi di cassa regolari che si configurano simili alla struttura di uno strumento obbligazionario tipicamente poco rischioso e conforme alla gestione demandata ad un fondo pensione. Sotto il suo mandato dal parlamento norvegese, il fondo pu\u00f2 investire fino a 12 miliardi in infrastrutture rinnovabili e sta cercando di diventare uno dei pi\u00f9 grandi investitori in questo settore. La chiusura del contratto \u00e8 prevista per l\u2019estate 2021. Nell\u2019ambito dell\u2019accordo, \u00d8rsted continuer\u00e0 a fornire servizi di operazioni e manutenzione (O&M) a lungo termine dalla sua base O&M nel porto di Vlissingen nei Paesi Bassi. Inoltre, \u00d8rsted fornir\u00e0 a NBIM servizi di bilanciamento e un percorso a lungo termine per il mercato dell\u2019elettricit\u00e0 rinnovabile generata da Borssele 1 & 2. Mie Holstad, Chief Real Assets Officer presso Norges Bank Investment Management, ha dichiarato: \u201cSiamo molto lieti di collaborare su Borssele 1&2 con \u00d8rsted. Siamo entusiasti di aver fatto il nostro primo investimento non quotato in infrastrutture per le energie rinnovabili\u201d. Martin Neubert, Chief Commercial Officer e Deputy Group CEO di \u00d8rsted, ha concluso: \u201cIn qualit\u00e0 di uno dei maggiori investitori istituzionali del mondo, Norges Bank Investment Management sta facendo la differenza effettuando investimenti sostenibili. Siamo lieti di dare il benvenuto a NBIM come partner di Borssele 1 & 2, che \u00e8 un progetto di riferimento per la transizione dei Paesi Bassi verso le energie rinnovabili, e siamo lieti di supportare NBIM nella loro strategia di investire in asset infrastrutturali di energia rinnovabile \u201c."}