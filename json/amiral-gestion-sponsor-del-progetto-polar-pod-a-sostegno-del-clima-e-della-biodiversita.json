{"date": "20210429", "category": "Iniziativa ESG", "title": "Amiral Gestion, sponsor del progetto Polar Pod a sostegno del clima e della biodiversit\u00e0", "text": "Amiral Gestion annuncia il suo impegno con Jean-Louis Etienne entrando nel comitato di sostegno del programma scientifico Polar Pod.Lanciato nel marzo 2021, il nuovo progetto scientifico dell\u2019esploratore Jean-Louis Etienne debutter\u00e0 nel 2023. L\u2019esplorazione verr\u00e0 svolta a bordo della Polar Pod, nave ecologica \u201ca emissioni zero\u201d appositamente progettata per muoversi in condizioni di navigazione estreme, che permetter\u00e0 di raccogliere preziosi dati scientifici, misurando il rendimento della principale riserva di carbonio oceanico del pianeta. Questo progetto di ricerca \u00e8 coordinato dal CNRS in collaborazione con il CNES e l\u2019Ifremer, e coinvolge ricercatori di 43 istituzioni e Universit\u00e0 in 12 Paesi. I dati e le osservazioni saranno messi a disposizione della comunit\u00e0 scientifica internazionale come contributo francese al programma Decennio del Mare dell\u2019UNESCO. L\u2019impegno di Amiral Gestion per l\u2019Investimento Responsabile \u00e8 stato lanciato nel 2012 e si fonda specialmente sul significato che i team attribuiscono alle loro azioni in un contesto di grande trasformazione economica, soprattutto in relazione all\u2019impatto del riscaldamento globale. V\u00e9ronique Le Heup, co-direttrice dell\u2019Investimento Responsabile e della RSI di Amiral Gestion, afferma: \u201cIl sostegno di Amiral Gestion al progetto Polar Pod \u00e8 in linea con il nostro approccio di responsabilit\u00e0 sociale d\u2019impresa e con l\u2019impegno verso le questioni climatiche. \u00c8 inoltre in linea con il nostro ruolo di investitore che mira a promuovere le dinamiche di engagement e trasformazione della societ\u00e0.\u201d"}