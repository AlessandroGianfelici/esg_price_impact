{"date": "20210512", "category": "B corp", "title": "Gruppo Chiesi, piano per diventare carbon neutral entro il 2035", "text": "Chiesi, gruppo farmaceutico internazionale orientato alla ricerca, ha svelato, con la Campagna #ActionOverWords, il proprio piano per diventare carbon neutral entro il 2030 sulle emissioni dirette e indirette di gas serra derivanti dall\u2019acquisto di elettricit\u00e0 e calore (scope 1 e 2) ed entro il 2035 su tutte le altre emissioni indirette (scope 3). Il Gruppo Chiesi \u00e8 una Societ\u00e0 Benefit e una B Corp certificata impegnata a gestire il proprio business in modo da garantirne la sostenibilit\u00e0 a lungo termine, minimizzando l\u2019impatto ambientale dei propri prodotti e attivit\u00e0. Il piano di\u00a0carbon neutrality\u00a0\u00e8 un\u2019importante pietra miliare nel percorso di Chiesi verso la realizzazione della sua mission. Per diventare carbon neutral entro il 2035, il Gruppo Chiesi si impegna a: Il Gruppo Chiesi affianca il suo piano di carbon neutrality con la nuova\u00a0campagna #ActionOverWords, pensata per accendere i riflettori sull\u2019importanza di avere un movimento globale orientato alla sostenibilit\u00e0 aziendale. \u201c\u00c8 tempo di fare annunci che siano davvero significativi e che invitino alla responsabilit\u00e0\u201d, dichiara\u00a0Ugo Di Francesco, CEO del Gruppo Chiesi.\u00a0\u201cLe aziende dovrebbero essere ritenute responsabili del rispetto degli impegni presi e la societ\u00e0 non dovrebbe dimenticare le promesse fatte. Ecco perch\u00e9 vogliamo impegnarci in azioni misurabili e abbiamo il coraggio di condividere pubblicamente i nostri progressi. Con questa campagna, invitiamo tutti i nostri colleghi a unirsi a noi in questo percorso\u201d. Standard e quadri di misurazione completi e duraturi sono strumenti essenziali per incoraggiare e tracciare i progressi verso una societ\u00e0 a basse emissioni di carbonio, poich\u00e9 permettono alle aziende di pianificare e implementare le emissioni di carbonio, e aiutano i cittadini e i responsabili politici a identificare le misure di mitigazione che fanno la differenza. \u201cIl Gruppo Chiesi \u00e8 al fianco di tutti coloro che danno il proprio contributo per fermare l\u2019emergenza climatica\u201d,\u00a0commenta\u00a0Maria Paola Chiesi, Shared Value & Sustainability Director del Gruppo Chiesi.\u00a0\u201cConsideriamo il nostro percorso di sostenibilit\u00e0 come un processo continuo, siamo sempre impegnati a migliorarci e a fissare obiettivi pi\u00f9 ambiziosi. I nostri valori definiscono le azioni e il modo di fare business in Chiesi. Il track-record \u00e8 un ulteriore conferma delle nostre parole\u201d."}