{"date": "20200925", "category": "Dividendi", "title": "Psa-Fca decideranno pi\u00f9 avanti sul pagamento del dividendo", "text": "\u201cSul dividendo la decisione \u00e8 stata rinviata con il rinvio dell\u2019assemblea a fine giugno\u201d, ha dichiarato Philippe de Rovira direttore finanziario di Psa nel corso della presentazione della trimestrale della societ\u00e0 francese che ha registrato nei primi tre mesi 2020 un calo delle vendite del 15,6%.Il manager francese ha spiegato che l\u2019intesa con Fca sulla fusione prevede \u201cla distribuzione di un uguale dividendo ordinario per entrambe le societ\u00e0 e che sulla base dell\u2019accordo ogni cambiamento deve essere concordato\u201d.L\u2019accordo per il merger tra i due gruppi prevedeva, prima dell\u2019esecuzione della fusione, un dividendo straordinario in contanti di 5,5 miliardi di euro che Fca pagher\u00e0 agli azionisti e un dividendo ordinario per un importo di 1,1 miliardi di euro rispetto all\u2019esercizio 2019 che sar\u00e0 pagato da ciascuna tra Fca e Psa. A ci\u00f2, se la chiusura della fusione non dovesse avvenire prima dell\u2019assemblea annuale 2021, si aggiungerebbe un dividendo ordinario relativo all\u2019esercizio 2020 per un importo pari a quanto concordato da Fca e Psa."}