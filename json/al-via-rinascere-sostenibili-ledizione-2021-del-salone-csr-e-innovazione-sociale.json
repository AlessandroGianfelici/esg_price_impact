{"date": "20210119", "category": "Salone CSR e Innovazione sociale", "title": "Al via Rinascere Sostenibili, l\u2019edizione 2021 del Salone CSR e Innovazione Sociale", "text": "Dal 21 gennaio prende il via a Torino la prima tappa delle 15 che, tra gennaio e giugno, porteranno in streaming in tutta la penisola la nona edizione de Il Salone della CSR e dell\u2019innovazione sociale, in vista dell\u2019appuntamento finale, il 12 e 13 ottobre in Universit\u00e0 Bocconi a Milano, per l\u2019incontro a livello nazionale.  Il titolo della manifestazione di quest\u2019anno, Rinascere Sostenibili, vuole descrivere una tendenza gi\u00e0 avviata: \u201c\u00c8 in corso una vera e propria metamorfosi\u201d rileva Rossella Sobrero, del Gruppo promotore del Salone \u201cMolte imprese stanno studiando beni e servizi pi\u00f9 sostenibili con la consapevolezza che siamo tutti responsabili nei confronti del pianeta, e molte persone stanno cambiando i loro comportamenti perch\u00e9 la vulnerabilit\u00e0 degli ecosistemi \u00e8 ormai evidente.L\u2019emergenza sanitaria ha ricordato che siamo tutti interconnessi e ha portato un ripensamento profondoanche delle modalit\u00e0 di vita delle persone e delle organizzazioni\u201d. La manifestazione, promossa da Universit\u00e0 Bocconi, CSR Manager Network, Global Compact Network Italia, ASVIS Alleanza Italiana per lo Sviluppo Sostenibile, Fondazione Sodalitas, Unioncamere, Koin\u00e8tica, nel 2020 ha coinvolto oltre 200 organizzazioni e pi\u00f9 di 12.000 partecipanti ai suoi appuntamenti online e \u201cvuole stimolare il confronto tra gli attori del territorio e promuovere, quando possibile, iniziative che vedono protagonisti soggetti diversi. In un momento difficile come quello che stiamo attraversando lavorare insieme diventa molto importante: solo quando esistono relazioni positive e il principio di sussidiariet\u00e0 \u00e8 reale, imprese, enti locali e organizzazioni del Terzo Settore riescono ad ottenere risultati utili per la comunit\u00e0\u201d commenta Rossella Sobrero. Nel titolo dell\u2019edizione 2021 del Salone, Rinascere sostenibili, \u00e8 implicita la parola \u201cinsieme\u201d, sostengono gli organizzatori, e le sfide di oggi sono troppo difficili per essere affrontate da soli.  Il Rapporto 2020 ASviS, ad esempio, ha evidenziato come le conseguenze della crisi sanitaria stiano avendo una ricaduta negativa sul raggiungimento dei 17 Sustainable Development Goals \u2013 SDGs. Portare avanti il cambiamento rende necessario mettersi insieme: anche per questo crescono le partnership, si sviluppano reti di organizzazioni ibride, migliora la capacit\u00e0 di fare networking. IL SALONE EXTRAParallelamente al tour della sostenibilit\u00e0 in Italia, continua l\u2019attivit\u00e0 online del Salone Extra, iniziata nel2020. Da gennaio a novembre presentazioni di libri, incontri di networking e tavole rotonde aperte atutti in streaming sul sito del Salone. Una serie di eventi per esplorare ulteriormente gli argomentiaffrontati nelle tappe del Giro d\u2019Italia della CSR e approfondire le diverse tematiche legate allasostenibilit\u00e0. Infine, grazie alla collaborazione con Bureau Veritas Italia , anche nel 2020 il Salone ha ottenuto lacertificazione ISO 20121, norma internazionale che definisce i requisiti di gestione della sostenibilit\u00e0degli eventi. "}