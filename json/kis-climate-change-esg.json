{"date": "20210126", "category": "Schede fondi", "title": "Kairos lancia KIS Climate Change ESG", "text": "SOCIETA\u2019 DI GESTIONE Kairos Partners SGR NOME DEL FONDO KIS Climate Change ESG  TEAM DI GESTIONE Francesco Zantoni, Oriana Bastianelli DATA DI LANCIO 25 settembre 2020 INDICE DI RIFERIMENTO 60% MSCI Europe Value Index (MSVEUNTR) +40% MSCI World Value Index (NDLVWI). Il Comparto sar\u00e0 gestito in maniera attiva con piena discrezionalit\u00e0 in relazione alla composizione del portafoglio. Il Benchmark \u00e8 utilizzato a fini di raffronto della performance e per il calcolo della commissione di performance. PERFORMANCE +9,56% dalla data di lancio al 31 dicembre 2020 (elaborazione dati Kairos su classe P) OBIETTIVO DEL FONDO Ottenere una rivalutazione del capitale investendo sul mercato azionario globale, con un obiettivo di lungo periodo. Gli investimenti saranno focalizzati in azioni quotate di societ\u00e0 che forniscono soluzioni per mitigare il rischio del cambiamento climatico o ne gestiscono gli effetti fisici, secondo le logiche ESG. CARATTERISTICHE Il portafoglio sar\u00e0 focalizzato su 40-50 titoli, che saranno mantenuti in modo stabile. Sar\u00e0 evitata un\u2019eccessiva concentrazione degli investimenti, il limite \u00e8 il 5% del portafoglio su un singolo titolo. STRATEGIA Il fondo \u00e8 gestito attivamente tramite approccio bottom up. Per la costruzione del portafoglio verranno selezionati titoli di aziende a larga capitalizzazione e con fondamentali solidi, evitando value-trap: societ\u00e0 con valutazioni ragionevoli rispetto alle prospettive di crescita degli utili, alla generazione di cassa e con un solido stato patrimoniale. L\u2019orizzonte geografico \u00e8 globale. L\u2019idea di fondo su cui si basa la strategia d\u2019investimento \u00e8 che la lotta al cambiamento climatico che sia una grande opportunit\u00e0 di sviluppo e innovazione tecnologica, che avr\u00e0 effetti molto pi\u00f9 pervasivi di quanto attualmente previsto innescando una nuova fase di sviluppo e non sia, al contrario, un costo improduttivo per il sistema. Per realizzare gli obiettivi di contrasto al surriscaldamento dell\u2019atmosfera e la connessa decarbonizzazione sono necessari ingenti investimenti e un cambiamento del modello produttivo delle aziende. Uno scenario che rappresenta una grande opportunit\u00e0 di sviluppo per quelle che riusciranno a cavalcarlo adeguandosi ai nuovi standard. Al contrario chi non sapr\u00e0 adattarsi rischier\u00e0 di non sopravvivere nel lungo periodo. Il motore della trasformazione saranno gli investimenti pubblici e le politiche fiscali e monetarie che saranno promosse a livello mondiale per sostenere la trasformazione e che incrementeranno man mano che ci si render\u00e0 conto degli effetti concreti del cambiamento climatico. Gli investimenti green diventeranno il principale motore della crescita economica mondiale, rappresentando il nuovo trend secolare. COSTRUZIONE DEL PORTAFOGLIO Il portafoglio si concentrer\u00e0 su due principali temi di investimento. Il primo \u00e8 quello dei solution provider contro il climate change. Gruppo che comprende i settori delle energie alternative e rinnovabili, il comparto industriale, delle costruzioni e delle infrastrutture, il settore chimico e della scienza dei materiali, della nutrizione e biologia, servizi internet, tecnologia relativa alla salute e alla sicurezza e bioscienze. Il secondo riguarda le societ\u00e0 che forniscono servizi per gestire gli effetti fisici del climate change, come riassicurazioni, farmaceutica, sicurezza, analisi scientifiche, o attivit\u00e0 che beneficiano dalle politiche di contrasto al cambiamento climatico stesso, servizi finanziari, commodities e attivit\u00e0 digitali."}