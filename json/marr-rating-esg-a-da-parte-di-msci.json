{"date": "20201221", "category": "Rating ESG", "title": "MARR, rating ESG \u201cA\u201d da parte di MSCI", "text": "MARR, societ\u00e0 leader in Italia nella commercializzazione e distribuzione al Foodservice di prodotti alimentari e non-food, ha recentemente ricevuto un upgrade (da BBB a A) dell\u2019 ESG Ratings assessment rilevato da MSCI, leader nel settore dei servizi finanziari. La valutazione assegnata premia il continuo impegno e sviluppo delle tematiche ESG della societ\u00e0. Attenzione all\u2019ambiente e pratiche sostenibili sono per MARR strumenti per migliorare l\u2019efficienza e le prestazioni della societ\u00e0: da tempo infatti la societ\u00e0 \u00e8 impegnata nella tutela dell\u2019ambiente attraverso il minor uso delle risorse (riduzione delle quantit\u00e0 di imballaggi, utilizzando ove possibile materiale di riciclo) e favorendo la diffusione di prodotti sostenibili attraverso il controllo delle filiere. Per il rating di sostenibilit\u00e0, MSCI si avvale di intelligenza artificiale e machine learning potenziate da un team di pi\u00f9 di 200 analisti che valutano le societ\u00e0 sulla base di una scala che va da CCC ad AAA in base all\u2019esposizione ai rischi di natura ESG relative al settore di appartenenza ed in base alla capacit\u00e0 della societ\u00e0 analizzata di gestire tali rischi rispetto ai propri peers."}