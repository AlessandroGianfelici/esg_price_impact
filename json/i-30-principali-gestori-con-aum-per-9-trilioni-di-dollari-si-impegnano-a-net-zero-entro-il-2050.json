{"date": "20201212", "category": "Nasce la nuova iniziativa Net Zero Asset Managers", "title": "I 30 principali gestori, con AuM per 9 trilioni di dollari, si impegnano a Net Zero entro il 2050", "text": "Un gruppo di asset manager che rappresenta oltre 9 trilioni di dollari ha unito le forze per combattere il surriscaldamento del clima. L\u2019iniziativa, denominata Net Zero Asset Managers, \u00e8 supportata da 30 tra i principali gestori globali che si sono impegnati a sostenere l\u2019obiettivo di zero emissioni nette di gas a effetto serra entro il 2050, o prima, in linea con gli sforzi globali per limitare il riscaldamento a 1,5 \u00b0 C come stabilito dall\u2019Accordo di Parigi. L\u2019impegno riguarda anche nello specifico le scelte di portafoglio, per sostenere investimenti allineati alle emissioni nette zero entro il 2050. Per realizzare l\u2019obiettivo i gestori si dovranno focalizzare in modo prioritario sul raggiungimento di tali target all\u2019interno delle societ\u00e0 di cui sono azionisti e verso i settori in cui investono. Questo primo nucleo di asset manager vuole svolgere il ruolo di forza trainante del cambiamento, cercando di coinvolgere un numero sempre maggiore di gestori e al contempo di interagendo in modo propositivo con le altre controparti, sia clienti sia societ\u00e0. Agendo anche in modo attivo nelle assemblee, cercando di imprimere anche con il voto un cambiamento verso la decarbonizzazione.  Per delineare il percorso dovranno essere fissanti obiettivi intermedi in termini di percentuale di attivit\u00e0 da gestire in linea con il raggiungimento di zero emissioni nette entro il 2050. Ogni cinque anni bisogner\u00e0 fare il punto della situazione rivedendo gli obiettivi intermedi e gradualmente aumentando la percentuale di AUM coperta fino a includere il 100% delle attivit\u00e0. I firmatari riconoscono l\u2019esistenza di \u201cun\u2019urgente necessit\u00e0 di accelerare la transizione verso emissioni nette zero globali e che i gestori debbano fare la loro parte per contribuire a raggiungere gli obiettivi dell\u2019accordo di Parigi e garantire una transizione giusta\u201d. Il lancio dell\u2019iniziativa Net Zero Asset Managers anticipa il quinto anniversario dell\u2019Accordo di Parigi, il 12 dicembre 2020. Un evento chiave \u201cClimate Ambition Summit 2020\u201d, co-ospitato dalla Presidenza britannica COP26, l\u2019ONU e la Francia contribuir\u00e0 a promuovere l\u2019attivit\u00e0 per il clima, in vista della conferenza sul clima COP26 del prossimo anno. L\u2019iniziativa Net Zero Asset Managers sar\u00e0 gestita a livello globale da sei reti di investitori che sono i Partner Fondatori, vale a dire: Asia Investor Group on Climate Change, AIGCC, CDP, Ceres, Investor Group on Climate Change, IGCC, Institutional Investors Group on Climate Change, IIGCC, e Principles for Responsible Investment , PRI.  Stephanie Pfeifer, CEO, Institutional Investors Group on Climate Change and Founding Partner of the initiative, ha dichiarato: \u201cParliamo spesso di punti di svolta nel nostro settore, ma i 30 dei principali asset manager del mondo con asset in gestione di oltre 9 trilioni di dollari che si impegnano a raggiungere l\u2019obiettivo dello zero netto entro il 2050, possono davvero aiutare a far pendere la bilancia a favore della transizione economica globale verso zero netto. Questa \u00e8 azione, non solo parole\u201d. Il gruppo dei primi 30 firmatari, che comprende societ\u00e0 di tutto il mondo, \u00e8 formato da a.s.r. Asset Management, Anaxis Asset Management, Arisaig Partners, Asset Management One, ATLAS Infrastructure Partners, AXA Investment Managers, BMO Global Asset Management2, Calvert Research and Management, CCLA Investment Management, Clean Energy Ventures, DWS, FAMA Investimentos, Fidelity International, Generation Investment Management LLP, Gulf International Bank Asset Management, Handelsbanken Fonder AB, IFM Investors, Inherent Group LP, Kempen Capital Management, Legal & General Investment Management, M&G plc, New Forests Pty Ltc, Nordea Asset Management, Robeco, Sarasin & Partners LLP, Schroders, Swedbank Robur, UBS Asset Management, Wellington Management e WHEB."}