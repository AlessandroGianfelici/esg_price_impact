{"date": "20201125", "category": "Un modo innovativo per garantire sicurezza", "title": "Il Gruppo Mediolanum pubblica la Dichiarazione Non Finanziaria su Blockchain", "text": "Il Gruppo Mediolanum ha notarizzato la Dichiarazione Consolidata di Carattere Non Finanziario (DNF) 2019 su blockchain per il secondo anno consecutivo. Le informazioni, i dati e gli obiettivi presentati nella DNF fanno riferimento alla cultura della sostenibilit\u00e0, all\u2019impegno e ai risultati raggiunti, esprimendo la solidit\u00e0 del modello di business del Gruppo Mediolanum. E\u2019 lo strumento per consuntivare le azioni sulla sostenibilit\u00e0 e promuovere un progresso non solo economico, ma anche sociale e ambientale, finalizzato alla realizzazione della centralit\u00e0 della persona. Le novit\u00e0 di quest\u2019anno sono rappresentate dalla doppia versione italiana e inglese, e tre differenti piattaforme blockchain: Ethereum, Bitcoin e EOS, quale prova di autenticit\u00e0, trasparenza e massima versatilit\u00e0. In questo modo, Banca Mediolanum stabilisce una nuova frontiera a livello nazionale nell\u2019innovazione in ambito finanziario. La Tecnologia Blockchain permette di creare un registro contabile distribuito, modulabile, efficiente ed economico. Il registro distribuito della Blockchain \u00e8 la soluzione in grado di garantire tracciabilit\u00e0 e sicurezza del dato con la possibilit\u00e0 di essere consultato da un numero illimitato e controllato di utenti in tutto il mondo. L\u2019informativa diventa cos\u00ec consultabile facilmente da clienti, azionisti, fornitori e istituzioni. \u201cL\u2019adozione per il secondo anno consecutivo di questo processo di notarizzazione e il ricorso a tre diverse infrastrutture blockchain \u2013 commenta Oscar di Montigny, Chief Innovation, Sustainability e Value Strategy Officer di Banca Mediolanum \u2013 segna una nuova frontiera da parte della Gruppo nell\u2019innovazione in ambito finanziario a livello nazionale. Il Gruppo conferma il proprio posizionamento di azienda all\u2019avanguardia sui temi legati all\u2019innovazione con priorit\u00e0 sui temi di sostenibilit\u00e0 e di trasparenza, nel rispetto di tutti i nostri stakeholders e del rapporto di reciproca fiducia\u201d."}