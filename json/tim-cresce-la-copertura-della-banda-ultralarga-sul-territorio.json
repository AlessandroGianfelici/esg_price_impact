{"date": "20201113", "category": "Digital divide", "title": "TIM, cresce la copertura della banda ultralarga sul territorio", "text": "TIM, con la sua ultrabroadband, arriva a coprire circa 3.000 i comuni italiani, in un arco temporale di soli otto mesi, per consentire a sempre pi\u00f9 famiglie e imprese l\u2019accesso ad internet veloce. Anche ad ottobre, infatti, \u00e8 proseguito l\u2019impegno dell\u2019azienda per estendere la fibra ottica in Italia grazie ad interventi di cablaggio effettuati in 283 comuni distribuiti sull\u2019intero territorio nazionale, fornendo in questo modo una risposta concreta ed immediata alle esigenze di connettivit\u00e0 provenienti soprattutto dalle \u201caree bianche\u201d del Paese per consentire ad un sempre pi\u00f9 ampio bacino di cittadini il ricorso allo smart working e alla didattica a distanza.\u00a0 TIM conferma cos\u00ec l\u2019obiettivo di chiudere il digital divide in Italia entro il 2021, estendendo a tutti la possibilit\u00e0 di lavorare e studiare a distanza, navigare ad alta velocit\u00e0 e usufruire dei servizi TV e d\u2019intrattenimento. Grazie alla forte accelerazione infrastrutturale realizzata dall\u2019inizio della fase emergenziale ad oggi, sono diventati oltre 4.800 i comuni italiani in cui sono disponibili i servizi a banda ultralarga di TIM a beneficio di cittadini, imprese e pubbliche amministrazioni. TIM continuer\u00e0 anche nei prossimi mesi ad intensificare i propri programmi di cablaggio per portare entro dicembre 2020 la fibra al 90% delle famiglie che utilizzano la rete fissa, concentrando i propri sforzi prevalentemente nelle zone rurali o a bassa densit\u00e0 abitativa del Paese. In particolare, i comuni che entro l\u2019anno verranno raggiunti dalla banda ultralarga saranno oltre 5.000, con l\u2019obiettivo di abilitare alla vita digitale circa il 75% delle famiglie residenti nelle \u201caree bianche\u201d che hanno una linea fissa attiva. Per assicurare connessioni ultrabroadband anche alle famiglie che non saranno raggiunte dalla fibra, TIM conferma il proprio impegno di copertura in banda ultralarga grazie all\u2019utilizzo della tecnologia FWA, Fixed Wireless Access, che si basa su un sistema ibrido di collegamenti su tecnologia radio. Il piano di accelerazione dell\u2019infrastruttura di rete procede di pari passo con l\u2019impegno del Gruppo per la diffusione della cultura digitale: al fianco di circa 30 partner d\u2019eccellenza, TIM, promuove lo sviluppo delle competenze digitali attraverso il programma\u00a0Operazione Risorgimento Digitalecon l\u2019obiettivo di colmare il digital divide culturale nella societ\u00e0."}