{"date": "20201223", "category": "Supporto alla comunit\u00e0", "title": "Kairos Partners, iniziativa di solidariet\u00e0 insieme alla Fondazione Rava", "text": "Kairos Partners sceglie di festeggiare il Natale con la vicinanza e la solidariet\u00e0 verso le comunit\u00e0 dove \u00e8 presente. E lo fa sostenendo la Fondazione Francesca Rava con una donazione al progetto Babbo Natale esiste per tutti.  L\u2019iniziativa, che si sviluppa su tre giornate di festa, vuole portare serenit\u00e0 e spirito natalizio a bambini e ragazzi in difficolt\u00e0 economica e sociale che vivono nelle case famiglia e nelle comunit\u00e0 per minori sostenute dalla Fondazione Rava in Italia. Le realt\u00e0 prescelte sono la Comunit\u00e0 Aurora a Torino, che ospita mamme italiane in grave disagio coi loro bambini e minori stranieri non accompagnati, il centro diurno Tempo per l\u2019infanzia di Milano, che sostiene famiglie segnalate dai servizi sociali, e la casa famiglia Ain Karim di Roma, che accoglie minori, adolescenti e mamme vittime di violenze famigliari, povert\u00e0 ed esclusione. Le tre citt\u00e0 dove ha sede Kairos Partners, La collaborazione con la Fondazione Rava \u00e8 iniziata nel periodo della pandemia quando la sgr ha deciso di fornire il proprio contributo economico a sostegno della nuova unit\u00e0 di terapia intensiva Covid dell\u2019Ospedale Maggiore Policlinico di Milano, nello specifico con l\u2019acquisto di 15 posti letto con comandi integrati e di un sistema di radiografia digitale mobile direttamente al letto del paziente."}