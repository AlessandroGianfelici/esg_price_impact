{"date": "20201110", "category": "Sostenibilit\u00e0 energetica", "title": "Enel e Sicit, una nuova partnership per sostenere la sostenibilit\u00e0 energetica", "text": "Enel, attraverso la sua controllata Enel X, sigla una nuova partnership con Sicit Group per\u00a0accelerare sul fronte della sostenibilit\u00e0 energetica. Grazie alla partnership con\u00a0Enel X, Sicit installer\u00e0 un\u00a0impianto fotovoltaico\u00a0da 192 kWp\u00a0\u00a0in grado di produrre ogni anno circa 226.000 kWh di energia elettrica che sar\u00e0 interamente impiegata per alimentare lo\u00a0stabilimento di Arzignano, garantendo un risparmio di oltre 83 tonnellate di CO2 ogni anno.\u00a0 Parallelamente SICIT ha deciso di sottoporre il proprio ciclo produttivo all\u2019analisi del\u00a0Circular Economy Report\u00a0di Enel X, uno strumento in grado di identificare il livello di maturit\u00e0 circolare dell\u2019azienda e fornire\u00a0una road-map con le possibili soluzioni per migliorarlo. SICIT punta cos\u00ec ad intervenire sui propri cicli produttivi per ridurre ulteriormente la propria impronta ambientale ed assicurare un futuro sostenibile\u00a0all\u2019azienda, all\u2019indotto e al territorio. L\u2019impegno a favore di ambiente e sostenibilit\u00e0 energetica \u00e8 parte dell\u2019importante piano di investimenti al\u00a02022 approvato da SICIT ed \u00e8 testimoniato da diversi interventi di efficientamento energetico che, ad inizio 2019, hanno interessato sia lo stabilimento di Arzignano, impianto di cogenerazione, che quello di\u00a0Chiampo, dove \u00e8 pienamente operativo l\u2019impianto di post-combustione per il miglioramento ambientale\u00a0che garantisce un\u2019efficienza di abbattimento degli inquinanti emessi in atmosfera del 98%. Grazie alle misure prese in passato e all\u2019impianto fotovoltaico green, che verr\u00e0 utilizzato per alimentare anche le auto elettriche aziendali, la sede di Arzignano di SICIT raggiunger\u00e0 il massimo livello di efficienza energetica."}