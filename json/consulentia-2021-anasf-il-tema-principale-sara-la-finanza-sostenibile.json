{"date": "20210211", "category": "Consulentia 2021", "title": "Anasf presenta ConsulenTia 2021, il tema principale sar\u00e0 la finanza sostenibile", "text": "Al via il 23 febbraio ore 10 la rassegna annuale organizzata da Anasf dedicata ai consulenti finanziari. ConsulenTia 2021 sar\u00e0 trasmessa in streaming ed avr\u00e0 quest\u2019anno come tema principale la finanza sostenibile.Partendo dalle recenti indagini a cura della Consob che esplorano le conoscenze e le attitudini verso la sostenibilit\u00e0 dei consulenti finanziari e dei risparmiatori, Francesco Bicciato, Segretario Forum Finanza Sostenibile, Maria Paola Chiesi, Shared Value & Sustainability Director del Gruppo Chiesi, Luigi Conte, Presidente Anasf e Nadia Linciano, Responsabile dell\u2019Ufficio Studi Economici Consob, si confronteranno sul ruolo delle istituzioni e dei professionisti del risparmio nel contesto europeo e nazionale, al fine di contribuire alla definizione di un approccio valoriale integrato per una transizione che abbia un impatto positivo sulla societ\u00e0 e sull\u2019ambiente, mediante l\u2019individuazione di linee di azione condivise e innovative. A moderare l\u2019incontro sar\u00e0 Andrea Cabrini, Direttore Class CNBC.\u201cA meno di due settimane da ConsulenTia 2021 \u2013 Dove l\u2019energia incontra la sostenibilit\u00e0, crescono le aspettative e l\u2019interesse dei consulenti finanziari sui temi definiti per l\u2019edizione del 23 febbraio\u201d, commenta Germana Martano, Direttore Generale Anasf , \u201ce il motivo \u00e8 che il consulente finanziario \u00e8 chiamato a svolgere un ruolo fondamentale, ovvero quello di promuovere oltre che informare i propri clienti sugli investimenti sostenibili, e per intraprendere questo percorso \u00e8 necessaria una formazione di alta qualit\u00e0, ragione per cui Anasf ha scelto di svolgere un ruolo pr\u00ecncipe per il trend del momento, focalizzando il primo evento del 2021 sui temi SRI. Con piacere rilevo che anche le societ\u00e0 sponsor dell\u2019evento ci seguono su questo percorso, avendo definito i loro interventi proprio sui temi ESG\u201d. Il programma vedr\u00e0 a seguire gli speech delle societ\u00e0 partner della tappa: BlackRock, Capital Group, Goldman Sachs Asset Management, J.P. Morgan Asset Management, Lombard Odier Investment Management, T.Rowe Price. In parallelo i soci Anasf potranno interagire individualmente con gli sponsor, prenotandosi fin da ora agli slot disponibili sul sito dell\u2019evento, per un confronto vis \u00e0 vis con un professionista del settore dedicato. Il programma e i titoli degli interventi delle societ\u00e0 partner: 11:10 \u2013 11:55, \u201cIl capitale naturale\u201d, a cura di Lombard Odier Investment Management12:00 \u2013 12:45, \u201cAllineare gli investimenti ai progressi nel settore salute: il potenziale delle terapie geniche\u201d, a cura di J.P. Morgan Asset Management12:50 \u2013 13:35, \u201cGlobalizzazione e diseguaglianze: quali conseguenze socioeconomiche?\u201d, a cura di T.Rowe Price13:45 \u2013 14:30, \u201cCarbonomics: le opportunit\u00e0 di investimento create dalla decarbonizzazione\u201d, a cura di Goldman Sachs Asset Management14:35 \u2013 15:20 \u201cIl ruolo dei millennials in un\u2019epoca di sconvolgimenti\u201d, a cura di Capital Group15:25 \u2013 16:10, \u201cB-load: l\u2019energia sostenibile non \u00e8 pi\u00f9 un\u2019alternativa\u201d, a cura di BlackRock \u201cL\u2019invito \u00e8 aperto a tutti i consulenti finanziari, soci e non soci, che vogliono essere motori del cambiamento sostenibile. Vi aspettiamo numerosi online sul sito dedicato all\u2019evento\u201d, ha concluso Martano. Le iscrizioni sono aperte su www.consulentia2021.it per partecipare all\u2019edizione digitale di ConsulenTia che si svolger\u00e0 in streaming, dalle 10 alle 17, il 23 febbraio."}