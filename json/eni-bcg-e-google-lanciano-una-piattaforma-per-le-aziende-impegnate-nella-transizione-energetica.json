{"date": "20201216", "category": "Open-es partir\u00e0 dal settore energetico e poi sar\u00e0 estesa ad altri", "title": "Eni, BCG e Google lanciano una piattaforma per condividere i percorsi di sostenibilit\u00e0", "text": "Eni, Boston Consulting Group, BCG, e Google Cloud hanno avviato oggi i lavori per arrivare alla creazione di una nuova piattaforma digitale aperta e dedicata alla sostenibilit\u00e0 nella filiera industriale dell\u2019energia. Un percorso che partendo da questo comparto vuole estendersi poi a diverse filiere industriali in un\u2019ottica di crescita di sistema.  La piattaforma, denominata Open-es, consentir\u00e0 a tutti gli attori dell\u2019intero settore energetico, e lungo tutta la catena del valore, di raccogliere e condividere esperienze di sostenibilit\u00e0, piani di crescita e informazioni, garantendo il rispetto delle normative. L\u2019intesa nasce dal comune interesse delle tre societ\u00e0 di sostenere un percorso di transizione energetica e di sostenibilit\u00e0 in ambito industriale. Ciascuno dei partner porter\u00e0 il proprio know-how distintivo per sostenere lo sviluppo di una cultura collaborativa e non competitiva sui valori della sostenibilit\u00e0 ed una consapevolezza diffusa lungo l\u2019intera filiera industriale. Eni contribuir\u00e0 con le proprie competenze industriali, la qualit\u00e0 della propria supply chain e il commitment strategico verso una transizione energetica equa e sostenibile. BCG porter\u00e0 la propria vista strategica sugli obiettivi ESG, sullo sviluppo del modello di valutazione e crescita e la value proposition della piattaforma. Google Cloud contribuir\u00e0 con le proprie tecnologie e competenze di eccellenza in ambito cloud, big data e artificial intelligence. La piattaforma Open-es consentir\u00e0 a tutti i fornitori protagonisti del percorso di transizione energetica di valorizzare le proprie esperienze e best practice di sostenibilit\u00e0 rendendole disponibili a tutte le aziende partecipanti e accedendo cos\u00ec a nuove opportunit\u00e0 di business e di creazione di valore. Open-es sar\u00e0 una piattaforma aperta e accessibile a tutti i player del settore energetico e delle filiere industriali, grandi gruppi, piccole e medie imprese, startup e tutti i service provider interessati ad accelerare il percorso di transizione energetica. Ogni azienda potr\u00e0 agire sulla piattaforma sia come fornitore che come cliente, a seconda del ruolo giocato nella filiera industriale, andando cos\u00ec a ricostruire l\u2019intero ecosistema e creando un vero e proprio spazio di collaborazione e crescita; sar\u00e0 indipendente e libera, con uno sviluppo iniziale powered by Eni, sar\u00e0 resa disponibile a tutte le aziende adottando modelli di certificazione sviluppati da enti autonomi e consentir\u00e0 a ciascuna impresa di rendere disponibili le proprie informazioni ed esperienze in modo controllato e sicuro, consentendo l\u2019accesso solo a soggetti espressamente autorizzati. La piattaforma, inoltre, adotter\u00e0 un approccio concreto con una prospettiva industriale e caratteristiche distintive: Centralit\u00e0 dell\u2019informazione, con l\u2019obiettivo di diventare un unico punto di condivisione delle informazioni di sostenibilit\u00e0, una fonte informativa di riferimento per benchmark e statistiche. Tali informazioni saranno certificate anche attraverso meccanismi di validazione riconosciuti dal network. Verr\u00e0 utilizzato un modello semplice con un approccio incrementale per valutare le performance di sostenibilit\u00e0 dei fornitori e, a valle di una gap analysis, verr\u00e0 suggerito a tutti i partecipanti un piano di sviluppo. Mappatura filiera ed ecosistema, le informazioni saranno accessibili e visibili lungo tutti i livelli della supply chain. Riuscire a raggiungere una mappatura della filiera \u00e8 uno degli obiettivi cardine della piattaforma che permetter\u00e0 anche di incentivare principi e meccanismi di economia circolare, tenuto conto che i nuovi modelli di consumo passano per una rivisitazione della supply chain. Verranno quindi ingaggiati tutti i livelli della catena di fornitura e saranno garantiti servizi di sviluppo per i fornitori, anche in un\u2019ottica di supporto alla crescita del sistema paese. Apertura e integrabilit\u00e0, la piattaforma sar\u00e0 aperta a tutti coloro che vorranno contribuire alla sostenibilit\u00e0 della catena di fornitura (service provider, istituti finanziari, consulenti per la formazione, abilitatori dell\u2019economia circolare) con l\u2019obiettivo di colmare i gap delle aziende e accompagnarle in un percorso di crescita. Meccanismi incentivanti, sono infine previste logiche di collaborazione tra i diversi attori per un miglioramento continuo delle prestazioni di sostenibilit\u00e0. L\u2019area di collaborazione servir\u00e0 anche ad individuare opportunit\u00e0 di partnership e garantire lo scambio di esperienze e best practice sui temi della sostenibilit\u00e0, utilizzando anche metodi propri dei social network come le valutazioni e le interazioni tra partecipanti. Infine, verranno utilizzate tecniche di gamification per stimolare i comportamenti virtuosi dei player. Con riferimento agli obiettivi del programma JUST, Join Us in a Sustainable Transion, lanciato da Eni, la piattaforma Open-es consentir\u00e0 un\u2019ulteriore accelerazione del percorso strategico di coinvolgimento dei fornitori all\u2019interno del processo di decarbonizzazione della societ\u00e0.Eni si impegna a guidare questo cammino di trasformazione attraverso azioni concrete che coinvolgono l\u2019intera filiera dell\u2019energia, perch\u00e9 la sostenibilit\u00e0 \u00e8 un tema non competitivo in cui vuole confermare il proprio ruolo di leadership dando un contributo all\u2019intero sistema."}