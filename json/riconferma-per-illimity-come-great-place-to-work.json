{"date": "20210129", "category": "Iniziative ESG", "title": "Riconferma per illimity come \u201cGreat Place To Work\u201d", "text": "Riconferma per illimity che nel 2020 ha ottenuto per il secondo anno consecutivo la certificazione di Great Place to Work\u00ae, societ\u00e0 di consulenza organizzativa in ambito HR, leader in Italia nello studio e analisi del clima aziendale.  I risultati dello studio condotto hanno mostrato come la competenza e l\u2019etica del lavoro del management siano stati i fattori preponderanti alla base di questo risultato. Rilevante \u00e8 stato anche il giudizio restituito dai dipendenti che hanno partecipato al sondaggio interno, di cui l\u201985% ritiene che l\u2019azienda fornisca un ambiente di lavoro eccellente.  Questi risultati si devono all\u2019impegno della Societ\u00e0 su pi\u00f9 fronti a partire dalla ricerca di nuovi talenti, allo sviluppo di un\u2019organizzazione del lavoro sostenibile fino alla creazione di programmi di formazione continui per i dipendenti che in due anni sono passati da 60 a 640 e sono destinati a crescere.Particolare attenzione \u00e8 stata posta anche nell\u2019ambito welfare aziendale poich\u00e8, dato il periodo difficile e complesso, sono state avviate diverse iniziative per facilitare l\u2019integrazione tra impegni lavorativi e non, dalle ore extra di permesso per poter accudire figli e familiari alla prenotazione di una scrivania con App proprietaria per tutelare il personale e mantenere il distanziamento sociale. Inoltre sono stati creati numerosi percorsi formativi finalizzati al rafforzamento della crescita personale e alla creazione di un master nella gestione del credito in collaborazione con il PoliMi. Nel 2020 particolare focus anche sul tema della gender equality. \u00c8 stato, infatti, firmato il manifesto per l\u2019occupazione femminile di ValoreD e ha preso il via l\u2019iniziativa di mentoring tutta al femminile illimitHER, nata per promuovere la cultura STEM tra le giovani donne. Marco Russomando, Head of Human Resources di illimity, ha dichiarato: \u201cSiamo molto orgogliosi di aver ottenuto la certificazione \u2018Great Place to Work\u2019 per il secondo anno consecutivo, perch\u00e9 \u00e8 un riconoscimento della grande attenzione che dedichiamo a tutte le persone del gruppo.Il nostro obiettivo \u00e8 proprio quello di creare un ambiente di lavoro aperto e stimolante che permetta ai dipendenti di sviluppare nuove competenze, sbloccare il proprio potenziale e portare innovazione in ogni divisione dell\u2019azienda in un\u2019ottica di contaminazione continua\u201d."}