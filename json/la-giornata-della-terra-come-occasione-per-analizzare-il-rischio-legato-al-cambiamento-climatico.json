{"date": "20210423", "category": "L'opinione di Chris Wagstaff, Responsabile pensioni ed educazione all\u2019investimento, Columbia Threadneedle Investments", "title": "La Giornata della Terra come occasione per analizzare il rischio legato al cambiamento climatico", "text": "Istituita dall\u2019ONU nel 1970, l\u2019Earth Day, ossia la Giornata Mondiale della Terra, si celebrer\u00e0 oggi, gioved\u00ec 22 aprile. Earth Day \u00e8 il nome usato per indicare il giorno in cui si celebra l\u2019ambiente, con l\u2019obiettivo di sensibilizzare tutta la popolazione mondiale (governi, cittadini, opinione pubblica) sulla salvaguardia del pianeta. Il tema dell\u2019edizione di quest\u2019anno \u00e8 Restore Our Earth. Il programma prevede una tre giorni di iniziative ed eventi virtuali a sostegno del clima e della sostenibilit\u00e0 ambientale, a cui si potr\u00e0 partecipare in streaming su piattaforme e canali social di earthday.org. L\u2019attenzione nei confronti dei temi della sostenibilit\u00e0 \u00e8 cresciuta in maniera esponenziale negli ultimi anni, con il fenomeno del cambiamento climatico prima e con la pandemia globale ora, in un susseguirsi di profondi cambiamenti socio-economici. Cosa devono chiedersi i proprietari di attivi prima di adottare una politica efficace di gestione del rischio legato al cambiamento climatico? Quali sono gli ostacoli da superare in fase di attuazione? Il cambiamento climatico \u00e8 un rischio sistemico globale che riveste un ruolo sempre pi\u00f9 importante ai fini della gestione del rischio. Ma nel formulare e quindi adottare una politica di gestione del rischio legato al cambiamento climatico, i proprietari di attivi devono porsi alcune domande chiave e considerare una serie di aspetti fondamentali. Tra questi figurano: I tre principali ostacoli alla valutazione delle esposizioni al carbonio e alle emissioni di gas serraTenendo presente quanto sopra, i proprietari di attivi (coadiuvati dai loro consulenti d\u2019investimento e gestori patrimoniali) devono aggirare tre grandi ostacoli per valutare l\u2019esposizione al carbonio e alle emissioni di gas serra dei loro portafogli. Si tratta di: scarsit\u00e0 di analisi dei dati di qualit\u00e0 sulle emissioni di gas serra di Ambito 1, 2 e, soprattutto, 3; disomogeneit\u00e0 dei dati ESG (ambientali, sociali e di governance), nell\u2019ambito dei quali il rischio climatico \u00e8 un fattore di rischio chiave della componente \u201cE\u201d; infine le informative carenti delle aziende sulle emissioni di gas serra. L\u2019ultimo punto compromette fortemente l\u2019accuratezza sia dei dati ESG che di quelli sulle emissioni di gas serra compilati dai fornitori di dati e quindi analizzati dai gestori patrimoniali. Analisi dei dati sulle emissioni di Ambito 1, 2 e 3Misurare le emissioni non \u00e8 una scienza esatta. In particolare, le emissioni Scope 3 hanno una definizione vaga, sono per lo pi\u00f9 stimate e soggette al rischio del doppio conteggio, inoltre il modo in cui i fornitori di dati raccolgono le informazioni varia enormemente in quanto ognuno utilizza metodologie diverse e adotta una visione differente dello stesso fattore. Malgrado queste limitazioni, gli investitori stanno utilizzando i dati a disposizione (principalmente di Ambito 1 e 2 ma anche di Ambito 3, spesso dopo aver apportato qualche correzione discrezionale) per decidere quali sono le societ\u00e0 che si stanno impegnando per potenziare le proprie credenziali di sostenibilit\u00e0 e usare questi dati per monitorarne i progressi nel corso del tempo. Disomogeneit\u00e0 dei dati ESGPoich\u00e9 molti fornitori di dati ESG offrono coperture difformi, adottano metodologie non standardizzate e formulano valutazioni ESG soggettive, misurare i fattori ESG in maniera uniforme \u00e8 estremamente difficile. Fortunatamente, i gestori patrimoniali con ottime credenziali sul fronte dell\u2019amministrazione responsabile e del profilo ESG stanno lavorando a soluzioni all\u2019avanguardia e ad hoc che, nel tempo, consentiranno di offrire ai proprietari di attivi dati pi\u00f9 accurati con cui prendere decisioni ancora pi\u00f9 informate. Informative disomogenee sulle emissioni di gas serra Tuttavia, questa aspirazione continua ad essere compromessa dalla difformit\u00e0 delle informative rilasciate dalle aziende per comunicare le emissioni di gas serra. Malgrado la presenza di alcuni modelli di rendicontazione internazionali, tra cui quello emanato dalla Task Force on Climate-related Financial Disclosures (TCFD), che aiutano le societ\u00e0 a comunicare su base volontaria le informazioni sulla sostenibilit\u00e0 ad un\u2019ampia gamma di stakeholder, non tutti vanno nella stessa direzione. C\u2019\u00e8 da dire che la scienza delle informative climatiche \u00e8 solo agli esordi, dunque \u00e8 forse inevitabile che ognuno di questi organismi cerchi di dare una sua definizione di \u201cvirtuosit\u00e0\u201d e di capire quali siano i parametri che catturino meglio i rischi legati al clima (e le relative opportunit\u00e0) cui sono soggette entit\u00e0 che operano nei settori pi\u00f9 disparati. Tuttavia, ciascuno di questi organi continua ad adattarsi per fornire agli investitori le informazioni di cui hanno bisogno per prendere decisioni informate sulla sostenibilit\u00e0 delle attivit\u00e0 di un\u2019azienda. Di fatto, l\u2019aumento degli standard di rendicontazione e trasparenza consente di valutare e quantificare in maniera pi\u00f9 efficiente i rischi e le opportunit\u00e0 legati al clima in relazione a ciascuna impresa, il che, a sua volta, conduce a titoli con quotazioni pi\u00f9 accurate, a mercati finanziari pi\u00f9 efficienti sul fronte dei prezzi e ad un\u2019allocazione pi\u00f9 efficiente del capitale. Fortunatamente, la direzione intrapresa dalle aziende \u00e8 quella che conduce alla divulgazione integrale dei rischi climatici associati alle loro attivit\u00e0 in maniera pi\u00f9 standardizzata e omogenea. Adottando idealmente target basati sulla scienza e allineati agli obiettivi di Parigi, i gestori e i proprietari di attivi potranno sostenere in maniera pi\u00f9 efficiente i \u201cvincitori\u201d, ossia le imprese dotate delle tecnologie e dei vantaggi competitivi atti a prosperare grazie alla transizione verso un mondo a basse emissioni di carbonio. Potranno inoltre utilizzare queste informazioni per prendere decisioni informate sull\u2019esclusione o l\u2019allontanamento del portafoglio da determinati settori o titoli. Analisi e rendicontazione dei rischi di transizione e fisiciI rischi di transizione e fisici analizzati dai gestori patrimoniali vengono comunicati ai proprietari di attivi, molti dei quali stanno gi\u00e0 analizzando questi rischi in maniera autonoma comunicando l\u2019intensit\u00e0 di carbonio dei propri portafogli (rispetto a benchmark adeguati) ai loro sottoscrittori o beneficiari. Le esposizioni del portafoglio a questi rischi vengono tipicamente riportati sotto forma di impronta di carbonio. La TCFD raccomanda ai proprietari di attivi di comunicare l\u2019intensit\u00e0 di carbonio media ponderata dei loro portafogli (per ogni titolo in portafoglio) sulla base delle emissioni di Ambito 1 e 2 (quelle che esulano dal controllo dell\u2019organizzazione) ed espresse in tonnellate di CO2 equivalenti (tonnellate di emissioni di CO2)/fatturato in milioni di USD). Tuttavia, nei rapporti preparati per i titolari di attivi, e in particolare per i portafogli azionari, molti gestori forniscono parametri supplementari, come le emissioni di carbonio (tonnellate di emissioni di CO2/milioni di USD investiti) e le emissioni di carbonio totali (tonnellate di emissioni di CO2). Il limite probabilmente pi\u00f9 ovvio insito nella misurazione dell\u2019impronta di carbonio \u00e8 che non cattura i costi associati alla riduzione dell\u2019impronta di un\u2019azienda. Di fatto, due societ\u00e0 che operano in due settori diversi, come pure in due settori qualsiasi, possono avere la stessa esposizione al carbonio ma per una di esse la riduzione dell\u2019impronta di carbonio pu\u00f2 essere molto pi\u00f9 facile e meno costosa rispetto all\u2019altra, in virt\u00f9 di un percorso di transizione meno compromesso dal \u201cblocco del carbonio\u201d. \u00c8 qui che vanno concentrati gli sforzi analitici. Parimenti, l\u2019analisi del rischio fisico pu\u00f2 essere condotta da diverse angolature. Per esempio, se gli attivi di un portafoglio sono \u201cgeolocalizzabili\u201d, \u00e8 possibile misurare l\u2019esposizione al rischio fisico associato al cambiamento climatico usando direttamente gli strumenti di modellizzazione del rischio catastrofale, analizzando i rischi fisici del portafoglio dovuti a pericoli come inondazioni, terremoti e incendi. Ci\u00f2, a sua volta, pu\u00f2 far scattare analisi pi\u00f9 dettagliate su come gestire o assicurare tale esposizione al rischio. Ad integrazione di questa analisi del rischio \u2013 bench\u00e9 si tratti di un\u2019area ancora sperimentale, e fermi restando i tre limiti appena discussi \u2013 i gestori e i proprietari di attivi stanno cercando di potenziare la gestione del rischio legato al cambiamento climatico sviluppando indicatori basati sul Value-at-Risk (VaR) delle esposizioni climatiche del portafoglio al fine di stimare le perdite potenziali in un dato scenario climatico."}