{"date": "20210323", "category": "ESG Investing", "title": "Bloomberg, ESG investing nel 2021 sar\u00e0 un driver di crescita per i mercati asiatici", "text": "Il 2021 sar\u00e0 un anno in cui gli investimenti ESG, in Asia, vedranno una crescita significativa, secondo il 60% dei partecipanti intervistati alla IMAS-Bloomberg Investment Conference 2021. Oltre il 40% degli intervistati ha affermato che la resilienza e la sovraperformance degli investimenti ESG saranno fondamentali per la crescita in Asia, quest\u2019anno. Il 23% ritiene che l\u2019accessibilit\u00e0, la trasparenza e la qualit\u00e0 delle informazioni ESG miglioreranno, favorendo ulteriormente l\u2019adozione di investimenti sostenibili nella regione. Quasi 800 degli investitori asiatici pi\u00f9 influenti e leader nel settore della gestione patrimoniale hanno partecipato all\u2019evento con l\u2019obiettivo di pensare al futuro del capitale e come fare rendere gli investimenti del 2021 pi\u00f9 resilienti, inclusivi e sostenibili. IMAS, Investment Management Association of Singapore, rappresenta una centinaia di asset managers con AuM pari a circa 1,4 trilioni di dollari.\u00a0 Una delle tendenze pi\u00f9 importanti emerse dalla pandemia \u00e8 stata il significativo aumento dell\u2019interesse degli investitori verso gli investimenti ESG. Alla conferenza, Ravi Menon, Direttore della Monetary Authority of Singapore ha annunciato che la MAS assegner\u00e0 2 miliardi di dollari a un gruppo selezionato di gestori patrimoniali che ha dimostrato di impegnarsi nelle attivit\u00e0 di finanza verde fuori Singapore. Menon ha sottolineato che \u201cil rischio climatico \u00e8 un rischio troppo importante per essere ignorato dagli investitori e che il capitale deve essere allocato per la transizione verso un\u2019economia Net Zero\u201d. \u201cLa diversificazione \u00e8 l\u2019unico pranzo gratuito della finanza\u201d \u00e8 stata una frase di Lim Chow Kiat, Ad di GIC che \u00e8 stata discussa durante la conferenza. Lim ha condiviso alcune tendenze chiave, emerse durante il processo di rivalutazione delle strategie di investimenti, da dove \u00e8 emersa l\u2019importanza di avere nuove alternative, tramite la diversificazione tra asset class e aree geografiche per poter andare avanti in un mondo di incertezze e rischi. In quanto senso, GIC ha adottato una prospettiva \u201cmacro cauta, micro positiva\u201d. L\u2019 Ad di GIC ha sottolineato che la \u201ctransizione\u201d \u00e8 un grande tema, come il vaccino, e la tecnologia sar\u00e0 uno dei driver per raggiungere la sostenibilit\u00e0, motivo per cui l\u2019azienda sta guardando da vicino le tecnologie rinnovabili.\u00a0 Un\u2019altra transizione \u00e8 nella geopolitica poich\u00e9 una nuova struttura multipolare aumenterebbe lo spettro di una concorrenza cronica e intensa in molti campi. Ci sono ragioni per cui aspettarsi una sana concorrenza. Allo stesso tempo, il deficit di fiducia, la struttura anarchica, l\u2019asimmetria della percezione e la politica interna sono motivi per essere preoccupati. Questa \u00e8 una questione critica per gli investimenti. \u201cPoich\u00e9 la creazione di ricchezza in Asia continua a guidare il mondo, la necessit\u00e0 di ridisegnare il capitale in meglio \u00e8 diventata ancora pi\u00f9 cruciale\u201d \u2013 ha affermato Steven Yankelson, capo dell\u2019ASEAN, Bloomberg \u2013 \u201cQuesto \u00e8 un momento cruciale per ripensare lo scopo del capitale. Una cosa \u00e8 certa, gli investitori con cui lavoriamo stanno prendendo in considerazione \u201cAlpha with Impact\u201d: la necessit\u00e0 di investire in tecnologie innovative per raggiungere l\u2019alfa operativa per rimanere competitivi e la necessit\u00e0 di aumentare l\u2019alfa degli investimenti esplorando nuove aree di crescita, incorporando la sostenibilit\u00e0 nelle loro strategie di investimento \u201c."}