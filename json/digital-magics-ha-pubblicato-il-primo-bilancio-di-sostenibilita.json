{"date": "20210421", "category": "Bilancio di Sostenibilit\u00e0 2020", "title": "Digital Magics ha pubblicato il primo Bilancio di Sostenibilit\u00e0", "text": "Digital Magics, business incubator quotato sul mercato AIM Italia, ha pubblicato il suo primo Bilancio di Sostenibilit\u00e0. Il documento, approvato dal Cda e redatto sulla base degli standard internazionali GRI (Global Reporting Initiative), contiene le linee guida della strategia di Digital Magics, le politiche di gestione e la performance relativa alle 3 dimensioni della sostenibilit\u00e0: economica, ambientale e sociale. Particolare rilevanza hanno assunto le partnership finalizzate a supportare le start up nel processo di analisi, valutazione e investimento. L\u2019ecosistema guidato da Digital Magics, composto da operatori attivi nello sviluppo delle societ\u00e0 startup e da investitori in startup, ha consentito di raccogliere nel 2020 fondi investiti nelle PMI per 27,5 milioni a beneficio di 71 startup di cui 15 new entry. Dall\u2019idea che la digitalizzazione rappresenti una necessit\u00e0 strategica a livello globale, Digital Magics si propone di supportare la crescita dell\u2019ecosistema delle startup innovative; nel 2020 la Societ\u00e0 ha contribuito a questo processo investendo in programmi di accelerazione per 674.000 Euro e in programmi di incubazione per 353.000 Euro. Di rilievo \u00e8 l\u2019impatto sociale di Digital Magics sul territorio: nel 2020 sono state sostenute 69 societ\u00e0 corrispondenti a un numero di addetti stimato di quasi 700 persone (FTE) per un volume d\u2019affari complessivo generato di circa 62 Milioni di Euro. Alberto Fioravanti, Presidente di Digital Magics, ha dichiarato: \u201cCrediamo in una cultura d\u2019impresa che connette in una visione unica attraverso una gestione aziendale sostenibile ambiti differenti, settori eterogenei, competenze complementari per la creazione di valore condiviso nel lungo periodo. Il nostro primo bilancio di sostenibilit\u00e0 ci ha consentito di valutare concretamente e rappresentare questo impegno, condividendolo con tutti gli stakeholder, e in particolare con gli investitori e la comunit\u00e0 finanziaria\u201d. La sostenibilit\u00e0 \u00e8 da sempre parte integrante del modello di business e della gestione d\u2019impresa di DigitalMagics che, perseguendo i propri obiettivi di business, agisce nella direzione di favorire un modello di sviluppo fondato su processi solidali e legami sociali, mettendo in rete risorse e competenze e sperimentando soluzioni innovative in grado non soltanto di rinnovare il tessuto industriale, ma anche di generare impatti sociali ed ambientali positivi. \u00c8 questa la vera leva competitiva strategica di Digital Magics: un sistema di relazioni fondato su fiducia e trasparenza con stakeholder e con il mondo delle Startup. La redazione del primo Report di sostenibilit\u00e0 di Digital Magics rappresenta una significativa opportunit\u00e0 per la rappresentazione non soltanto dei risultati economici e degli impatti sociali ed ambientali, ma anche, esoprattutto, delle linee strategiche di medio-lungo periodo in piena coerenza con uno sviluppo sostenibile.I risultati raggiunti Digital Magics nel 2020 sono frutto del lavoro di squadra, della passione e dellacollaborazione di tutti gli Stakeholder che realizzano con la Societ\u00e0 progetti di accelerazione per creare valore per le imprese."}