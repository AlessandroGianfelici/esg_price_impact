{"date": "20201029", "category": "Iniziative ESG", "title": "Italgas, sottoscrive lo \u201cStatement from Business Leaders\u201d delle Nazioni Unite", "text": "Paolo Gallo, amministratore delegato di Italgas, ha sottoscritto lo \u201cStatement from Business Leaders for Renewed Global Cooperation\u201d,\u00a0una dichiarazione promossa in occasione del\u00a075\u00b0 anniversario delle Nazioni Unite. L\u2019iniziativa rientra nell\u2019ambito delle attivit\u00e0 del Global Compact (a cui Italgas aderisce dal 2018), la pi\u00f9 grande iniziativa di sostenibilit\u00e0 corporate a livello mondiale. Lo Statement ha come scopo quello di\u00a0rilanciare a livello mondiale i principi del multilateralismo inclusivo e della cooperazione, ponendo il focus sulle tre dimensioni fondamentali ESG. La dichiarazione \u00e8 stata sottoscritta da pi\u00f9 di 1.000 Ceo provenienti da ogni settore e Paese. \u201cL\u2019impegno di Italgas sulle tematiche di sostenibilit\u00e0\u201d sottolinea la societ\u00e0 in una nota, \u201c\u00e8 orientato in questa direzione ed \u00e8 consolidato chiaramente all\u2019interno del Piano di Sostenibilit\u00e0 (2019-2025), grazie alle sue 45 azioni che l\u2019azienda porta avanti ogni giorno.  Un agire d\u2019impresa fondato su una vera e propria cultura di sostenibilit\u00e0 e che mira a raggiungere gli SDGs promossi dalle Nazioni Unite nell\u2019Agenda globale al 2030. Il raggiungimento delle azioni viene costantemente monitorato internamente per valutare i processi, le iniziative e le attivit\u00e0 necessarie per realizzare uno sviluppo sostenibile lungo tutta la catena del valore.  Lo testimoniano gli indici di sostenibilit\u00e0 in cui Italgas \u00e8 stata confermata nel 2019: dal FTSE4Good Index, passando per il prestigioso Dow Jones Sustainability Index World e la conferma, sempre nel 2019, del MSCI World Energy Index, fino ad arrivare all\u2019ECPI Euro ESG Equity e all\u2019ECPI World ESG Equity. Conferme e certificazioni che accrescono la credibilit\u00e0 dell\u2019azienda nei confronti di investitori e stakeholder\u201d."}