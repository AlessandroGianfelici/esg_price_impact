{"date": "20210331", "category": "Impact investing", "title": "UniCredit sostiene Occupazione e Solidariet\u00e0 di Bari, centro di assistenza ai bambini", "text": "Il finanziamento ad impatto sociale di UniCredit \u00e8 finalizzato a sostenere Occupazione e Solidariet\u00e0, una delle Cooperative di eccellenza pugliesi in materia di gestione di servizi alla persona in ambito sociale, socio-sanitari, educativi ed assistenziali, per l\u2019avvio di un nuovo servizio di assistenza specialistica a bambini affetti dallo spettro autistico per il quale la Cooperativa ha gi\u00e0 avviato l\u2019assunzione di 200 Educatori professionali socio-pedagogici, di cui 99% donne. I fondi, circa 400 mila euro, messi a disposizione da UniCredit sono inoltre finalizzati anche al sostegno del circolante per le spese correnti (personale e materiale) necessarie ad assicurare la sicurezza dei luoghi di lavoro rispetto ai rischi legati al Covid 19. Pi\u00f9 in dettaglio, il nuovo servizio di assistenza specialistica a bambini affetti dallo spettro autistico, avviato in convenzione con il Comune di Bari lo scorso mese di gennaio, si basa su un innovativo approccio che prevede l\u2019uso di un App capace di un monitorare il servizio in tutte le scuole della Citt\u00e0 in tempo reale, oltre alla possibilit\u00e0 di organizzare\u00a0\u00a0laboratori di apprendimento utilizzando un robot di ultima generazione, denominato \u201cZeno\u201d e sviluppato in partnership con il CNR, che permetter\u00e0 un approccio\u00a0\u00a0giocoso\u00a0\u00a0ed interattivo con i bambini riuscendo nello stesso tempo a monitorare i loro apprendimenti, al fine di valutarne i miglioramenti e di prevenire eventuali regressioni. Al raggiungimento degli obiettivi sociali dichiarati, UniCredit riconoscer\u00e0 inoltre una donazione (pay for success) di 5.000 euro che Occupazione e Solidariet\u00e0 utilizzer\u00e0 per lo sviluppo dell\u2019onoterapia, la branca che si serve dell\u2019asino per le terapie e le attivit\u00e0 ludiche ed educative. L\u2019offerta di Impact Financing di UniCredit Social Impact Banking sostiene tutte le imprese profit e non profit con evidenti intenti sociali addizionali e misurabili. L\u2019offerta propone finanziamenti agevolati e la possibilit\u00e0 per le imprese eleggibili di beneficiare di un \u201cPay for Success\u201d (sconto di interesse o riconoscimento di una donazione aggiuntiva), al raggiungimento dei risultati sociali dichiarati e di ricevere l\u2019accompagnamento a cura dei volontari di UniGens."}