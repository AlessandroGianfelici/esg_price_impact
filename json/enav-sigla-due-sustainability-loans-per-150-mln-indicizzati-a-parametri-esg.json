{"date": "20201029", "category": "ESG loan", "title": "Enav sigla due sustainability loans per 150 mln indicizzati a parametri ESG", "text": "Enav ha sottoscritto due ESG sustainable linked term loans per un ammontare complessivo di 150 milioni attraverso due contratti bilaterali, rispettivamente di 100 milioni con Intesa Sanpaolo e 50 milioni con Mediobanca. Entrambi gli istituti di credito agiranno sia in qualit\u00e0 di Original Lender che di Sustainability Coordinator. Le linee di credito avranno una durata di tre anni e un tasso d\u2019interesse indicizzato all\u2019Euribor, con un meccanismo di pricing legato anche al raggiungimento di specifici target in ambito ESG. Queste operazioni si inseriscono nel percorso gi\u00e0 intrapreso dalla societ\u00e0, di integrare la sostenibilit\u00e0 nella propria strategia industriale."}