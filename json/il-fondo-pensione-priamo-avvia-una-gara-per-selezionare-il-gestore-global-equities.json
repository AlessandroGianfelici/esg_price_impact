{"date": "20201125", "category": "Il Fondo ha un patrimonio di 1,8 miliardi", "title": "Il Fondo pensione Priamo avvia una gara per selezionare il gestore Global equities", "text": "Il Fondo Pensione Priamo ha avviato una gara per affidare un mandato di gestione per titoli azionari globali della durata di quattro anni.  Il Consiglio di Amministrazione del Fondo Priamo, Fondo Pensione Complementare a Capitalizzazione per i Lavoratori Addetti ai Servizi di Trasporto Pubblico e per i Lavoratori dei Settori Affini, ha deliberato di avviare la procedura di selezione del gestore per la parte global equities dei comparti del fondo Bilanciato Prudenza e Bilanciato sviluppo.  Il Fondo ha un patrimonio di circa 1.8 miliardi suddiviso in tre comparti finanziari e per la scelta del gestore di avvarr\u00e0 del supporto del proprio advisor, la societ\u00e0 svizzera Link Institutional Advisory. Non saranno ammesse deleghe di gestione a soggetti terzi esterni al gruppo di appartenenza.  La documentazione per partecipare alla gara dovr\u00e0 essere inviata al fondo entro l\u201911 gennaio 2021 per via telematica e non dovr\u00e0 contenere alcun riferimento all\u2019offerta economica. Quest\u2019ultima dovr\u00e0 invece essere spedita in forma cartacea al Direttore Generale Alessandra Galieni e dovr\u00e0 prevedere una commissione omnicomprensiva fissa, espressa in percentuale commisurata al patrimonio in gestione, con eventuale scalettatura (come presente nella scheda offerta economica)."}