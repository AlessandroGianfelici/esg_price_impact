{"date": "20201125", "category": "Dal 2005, l'ETS UE ha ridotto del 35% le emissioni", "title": "Gli effetti positivi della tassa sul carbonio nella lotta contro il climate change", "text": "Carbon tax e Emission-Trading System, introdotti per ridurre le emissioni di CO2 hanno sono stati efficaci. \u00a0Dal 2005, quando \u00e8 stato lanciato questo sistema, le aziende che ne facevano parte hanno ridotto del 35% le emissioni. Un\u2019analisi della Reuters, \u201cCarbon pricing rises as world\u2019s weapon of choice in climate fight\u201d ha messo in luce il ruolo delle tasse sulle emissioni di CO2 come strumento da utilizzare nella lotta al cambiamento climatico.\u00a0\u00a0L\u2019uso di questo strumento \u00e8 stato applicato dall\u2019Unione Europea, gi\u00e0 dal 2005. Attualmente la tassa sul carbonio \u00e8 in media di 27 euro per tonnellata di CO2. Secondo le stime degli analisti questo prezzo \u00e8 destinato ad aumentare fino a circa 90 euro per tonnellata di CO2, entro il 2030. In questo modo sar\u00e0 disincentivato l\u2019utilizzo del carbone come fonte di energia. L\u2019obiettivo\u00a0\u00e8\u00a0raggiungere\u00a0il net zero entro il 2050 secondo l\u2019accordo di Parigi. Sulle emissioni di CO2 un ruolo fondamentale \u00e8 svolto dalle istituzioni regolamentari a livello nazionale e regionale. Secondo i dati della Banca Mondiale, pi\u00f9 di un quinto delle emissioni globali sono coperte da 46 schemi nazionali di tariffazione del carbonio, gi\u00e0 in funzione o in fase di pianificazione, e da 32 sistemi regionali all\u2019interno dei paesi. Le nazioni che si sono applicate di pi\u00f9 in questi interventi, volti a combattere il cambiamento climatico, sono l\u2019UE, la Cina, gli Stati Uniti e la Corea del Sud.\u00a0 In particolare, l\u2019UE ha adottato due misure di per ridurre le emissioni di CO2. Il primo intervento \u00e8 stato quello di inserire una tassa sul carbonio. Il secondo intervento \u00e8 quello di introdurre l\u2019ETS, Emission-Trading System. Questo sistema di trading \u00e8 stato una misura complementare a quella della tassa. Questo meccanismo introduce dei limiti massimi di emissioni per ogni industria. In questo modo le aziende che emettono di pi\u00f9 possono acquistare le quote di emissioni non sfruttate dagli altri competitor presenti nell\u2019ETS. L\u2019UE ha affermato che avrebbe introdotto una \u201cmarket-stability reserve\u201d dal 2019 per rimuovere i permessi in eccesso dal sistema di trading. Questo meccanismo sarebbe utile per aumentare sempre di pi\u00f9 il costo delle emissioni.\u00a0Dal 2005, quando \u00e8 stato lanciato questo sistema, le aziende, membri del sistema, hanno ridotto del 35% le emissioni. Fread Timmermans, Head of EU climate policy, ha dichiarato:\u00a0\u201cL\u2019ETS ha dimostrato la sua efficienza. L\u2019ETS mostra come il prezzo del carbonio sia un forte motore per un cambiamento immediato nel consumo di energia\u201d. La Cina si \u00e8 posta l\u2019obiettivo di arrivare al net zero entro il 2060. Il governo cinese ha iniziato una serie di consultazioni con l\u2019UE sulla costruzione di un ETS per il mercato cinese. Il governo cinese \u00e8 convinto di lanciare questo meccanismo e da subito integrandolo alla \u201cmarket-stability reserve\u201d. Gli analisti vedono positivamente questa iniziativa del governo cinese ma rimangono in attesa di risultati concreti per valutare l\u2019impatto di questi interventi e la loro efficienza sul mercato cinese. Un altro player di spicco sono gli Stati Uniti, l\u2019elezione di Biden e le sue promesse elettorali di un allineamento dell\u2019economia americana ai limiti concordati con l\u2019Accordo di Parigi fanno sperare che anche l\u2019economia statunitense sar\u00e0 oggetto di regolamentazioni pi\u00f9 stringenti in materia di emissioni. Inoltre, il Presidente eletto Biden ha promesso investimenti per 2 trilioni di dollari per favorire la transizione energetica del paese. Incentivare altre fonti di energia, come l\u2019idrogeno, significa rendere pi\u00f9 competitive e pi\u00f9 appetibili per il mercato le alternative al carbonio. Gli analisti, interpellati in quest\u2019analisi, hanno auspicato l\u2019esistenza di un\u2019unica tassa sul carbonio a livello globale, un obietto molto difficile da realizzare ma non impossibile. Subordinare l\u2019accesso ai mercati internazionali al pagamento di una tassa sul CO2\u00a0dovrebbe stimolare i paesi con politiche climatiche deboli ad allinearsi alle best practise internazionali nella lotta al cambiamento climatico. Su questa strategia si sono impegnate anche le Nazioni Unite per favorire il dialogo tra i diversi paesi che sono chiamati a trattare un eventuale accordo molto importante per salvaguardare la sostenibilit\u00e0 dei sistemi economici globali anche se, purtroppo, la sua realizzazione \u00e8 lontana nel tempo."}