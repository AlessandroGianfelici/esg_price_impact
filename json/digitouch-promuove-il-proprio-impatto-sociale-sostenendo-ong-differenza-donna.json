{"date": "20210510", "category": "Impatto sociale", "title": "DigiTouch promuove il proprio impatto sociale sostenendo ONG Differenza Donna", "text": "Nell\u2019ambito della propria strategia di responsabilit\u00e0 sociale di impresa, il Gruppo DigiTouch ha scelto di sostenere Differenza Donna, ONG attiva nel contrastare la violenza di genere e impegnata in diverse iniziative per modificare la percezione culturale nei confronti delle donne e nella ricerca di forme di intervento efficaci, mettendo a disposizione le competenze digital e creative della propria agenzia omnichannel Conversion E3.  Domenica 9 maggio l\u2019agenzia ha lanciato il primo progetto per la ONG: una campagna di direct e-mail marketing basata sul concept comunicativo \u201cQuanto costa essere una donna?\u201d. Finalizzata alla raccolta di donazioni e quindi al fund raising, la campagna si propone anche di fare awareness sull\u2019attivit\u00e0 svolta dalla ONG, oltre a sensibilizzare il pubblico sulle tematiche delle disuguaglianze sociali e sull\u2019importanza di un cambiamento culturale che abbatta stereotipi e pregiudizi di genere. Il video, prodotto dalla casa di produzione Picture di Conversion E3, sviluppa il racconto attraverso la presentazione di oggetti simbolici per ciascuno dei quali viene espresso il prezzo reale e il costo ulteriore che per esso \u00e8 stato pagato da una donna. \u201cQuesto progetto si inserisce nel quadro della strategia di responsabilit\u00e0 sociale di impresa nel quale il nostro Gruppo \u00e8 impegnato con l\u2019obiettivo di contribuire a generare un impatto positivo sulla societ\u00e0. Tre i filoni che percorriamo sul fronte delle politiche di sostenibilit\u00e0: il supporto dell\u2019imprenditoria in difficolt\u00e0, l\u2019inclusione delle diversit\u00e0 e la difesa del patrimonio culturale italiano. Siamo fermamente convinti che la responsabilit\u00e0 di un\u2019azienda si traduca anche nella sensibilit\u00e0 mostrata nei confronti di contesti e situazioni extra aziendali di difficolt\u00e0 e nella conseguente attivazione di iniziative in supporto. Dal board a tutto il nostro team siamo lieti di poter offrire il nostro sostegno mettendo a disposizione le nostre competenze ed expertise e realizzando progetti digital dedicati\u201d, ha commentato\u00a0Benedetta Parziale, Responsabile Organizzazione e Risorse Umane, Gruppo DigiTouch."}