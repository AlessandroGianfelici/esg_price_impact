{"date": "20210211", "category": "L'opinione di J\u00e9r\u00f4me Neyroud, Head of Investments - Infrastructure Debt, Schroders", "title": "Investire in infrastrutture per contribuire a una ripresa sostenibile", "text": "Il Covid-19 ha portato alla luce diverse disuguaglianze e fragilit\u00e0 nell\u2019economia globale e ci vorr\u00e0 molto tempo prima che la crescita economica torni sui livelli pre-crisi. Nella fase di ripresa davanti a noi, abbiamo la possibilit\u00e0 di rendere l\u2019economia pi\u00f9 resiliente, equa e sostenibile. Anche senza il catalizzatore della pandemia, la crescente popolazione mondiale ha bisogno di maggiori infrastrutture. Risorse in diminuzione e aumento dell\u2019effetto serra implicano che l\u2019unica strada possibile \u00e8 di costruirle in modo sostenibile. A livello globale ogni anno vengono investiti 2.500 miliardi di dollari in infrastrutture, secondo uno studio di McKinsey Global Institute precedente alla pandemia. Si tratta di una cifra enorme, ma il report stima che siano necessari una media di 3.300 miliardi di dollari all\u2019anno per supportare i tassi di crescita attesi. Sono poche le asset class posizionate meglio di quella delle infrastrutture per facilitare una ripresa economica in modo responsabile e sostenibile. Ci\u00f2 perch\u00e9 pochi investimenti sono cos\u00ec direttamente connessi al modo in cui la societ\u00e0 avanza, lavora e comunica. Gli investimenti in infrastrutture rappresentano il \u201ctessuto fisico\u201d dell\u2019economia. Supportare le economie investendo in trasporti, energia e ambiente pu\u00f2 portare a un contesto pi\u00f9 sostenibile e nel mercato europeo le opportunit\u00e0 non mancano. Naturalmente, dal punto di vista degli investitori, la sostenibilit\u00e0 deve corrispondere anche a una performance finanziaria, anche se spesso non \u00e8 pi\u00f9 l\u2019unica motivazione. Le infrastrutture, grazie a una storia di rendimenti stabili sia nel debito che nell\u2019azionario, permettono agli investitori di adottare un approccio coscienzioso offrendo al contempo rendimenti stabili. Ricostruire in modo migliore Il mondo deve affrontare sfide sempre maggiori, con crescenti tensioni ambientali, crescita dell\u2019et\u00e0 media, urbanizzazione e aumento del benessere e dei consumi. Rispondere a tali sfide implica la ricostruzione del tessuto fisico dell\u2019economia globale. I progetti e le aziende infrastrutturali sono essenziali per la crescita e la prosperit\u00e0 delle economie, creando posti di lavoro e fornendo servizi fondamentali alle comunit\u00e0. Uno studio dell\u2019Economic Policy Institute stima che ogni 100 dollari spesi in infrastrutture viene generato un output di 13 (mediano) e 17 (medio) dollari per il settore privato sul lungo periodo. Alcuni segmenti del settore infrastrutturale possono svolgere un ruolo chiave per la costruzione di un futuro pi\u00f9 verde, supportando un maggiore efficientamento energetico e modi sostenibili di produrre energia. Di recente, gli investimenti infrastrutturali sono diventati essenziali nella lotta al cambiamento climatico, in diverse aree: Per raggiungere l\u2019obiettivo di limitare l\u2019aumento delle temperature globali entro i 2\u00b0C, come concordato negli Accordi di Parigi, sar\u00e0 necessario ridurre le emissioni del 33% entro il 2030. Finalmente, dopo un decennio di sostegno incoerente e spesso discontinuo, il panorama politico globale sta migliorando. Governi e autorit\u00e0 locali in tutto il mondo hanno fissato target chiari per incoraggiare l\u2019adozione di tecnologie pulite. In Europa, la Germania ha fissato l\u2019obiettivo di eliminare gradualmente tutta l\u2019energia a carbone entro il 2038. Il Regno Unito si \u00e8 impegnato nel raggiungimento delle zero emissioni nette entro il 2050, mentre la Spagna mira a produrre tutta l\u2019elettricit\u00e0 da fonti rinnovabili entro questa stessa data. Guardando avanti, il supporto non potr\u00e0 che aumentare. Per esempio, la Commissione Europea sta costantemente spingendo per rafforzare i progetti di infrastrutture green. Un ribilanciamento del mix energetico verso il rinnovabile \u00e8 inevitabile. Gli asset rinnovabili al momento rappresentano infatti circa il 50% degli investimenti per i progetti infrastrutturali in corso in Europa. Come investire in infrastrutture La necessit\u00e0 di investimenti infrastrutturali \u00e8 chiara e anche il valore intrinseco. Ma, anche prima della pandemia, molti governi hanno affrontato posizioni fiscali complesse e le fonti tradizionali di finanziamento (le banche) dovevano sottostare ad alcuni limiti. Chi investe in infrastrutture pu\u00f2 colmare questo divario e avere accesso a flussi di cassa prevedibili e di lunga data, sia attraverso il debito che con l\u2019equity. Il debito infrastrutturale costituisce la maggior parte degli asset finanziati (di solito circa il 75%) e offre diversi vantaggi, come la prevedibilit\u00e0 e la sicurezza dei rendimenti.\u00a0\u00a0 L\u2019equity infrastrutturale invece permette agli investitori di avere un ruolo pi\u00f9 attivo nel generare rendimenti sostenibili. La propriet\u00e0 degli asset permette agli investitori di implementare cambiamenti su misura alle societ\u00e0 sottostanti e di stabilire misure di governance pi\u00f9 rigorose. Conclusioni Se vogliamo ridurre l\u2019impatto che l\u2019umanit\u00e0 sta avendo sul pianeta, dobbiamo cambiare il modo in cui interagiamo con esso. Senza garantire che i futuri investimenti in infrastrutture siano fatti in modo sostenibile, non possiamo sperare di modificare la nostra traiettoria di utilizzo delle risorse o di disuguaglianza sociale. Eppure le infrastrutture sono gi\u00e0 allineate con la transizione verso un futuro pi\u00f9 sostenibile. Dai progetti per l\u2019energia rinnovabile e per rendere le citt\u00e0 pi\u00f9 verdi, all\u2019evitare gli stranded asset nell\u2019industria fossile, le infrastrutture significano per noi asset essenziali e performance sostenibili."}