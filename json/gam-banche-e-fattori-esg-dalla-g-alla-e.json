{"date": "20210115", "category": "L'opinione di Romain Miginiac, CFA, Head of Research per le strategie Credit Opportunities di GAM Investments", "title": "GAM: Banche e fattori ESG, dalla G alla E", "text": "Una supervisione dei rischi carente, un\u2019eccessiva assunzione di rischio e l\u2019orientamento sugli utili a breve termine, abbinati a regole poco ferree, avevano reso il settore bancario estremamente vulnerabile a shock esterni. Durante la crisi finanziaria globale, le banche non sono state in grado di assorbire perdite elevate su prestiti e titoli, e ci\u00f2 ha portato a fallimenti e salvataggi di realt\u00e0 di importanza sistemica. Anzich\u00e9 contenere la crisi, gli istituti di credito ne hanno amplificato l\u2019impatto. Le autorit\u00e0 di vigilanza hanno avuto l\u2019arduo compito di stravolgere le norme bancarie esistenti per impedire che si verificasse una nuova crisi di tale portata. In particolare, era necessario rafforzare il settore bancario in previsione di eventuali shock esterni e di nuovi scenari di stress senza ricorrere ai soldi pubblici. Il risultato di anni di inasprimento delle norme \u00e8 Basilea III. Sono stati rafforzati i requisiti di capitale e di liquidit\u00e0, le procedure di gestione del rischio e di vigilanza, oltre a migliorare la trasparenza e la divulgazione delle informazioni. Le banche sono state costrette a ridurre il rischio a livello delle operazioni di prestito e di trading, a fronte di un aumento del capitale obbligatorio imposto dalle nuove norme. Hanno quindi iniziato a liberarsi degli asset pi\u00f9 rischiosi e a ridimensionare le operazioni finanziarie pi\u00f9 a rischio. In questo contesto, la governance \u00e8 diventata un elemento positivo per i profili di credito bancari, rendendolo uno dei settori pi\u00f9 solidi. La crisi attuale da COVID-19 ha dimostrato i progressi fatti: il settore bancario europeo \u00e8 stato in grado di assorbire una profonda recessione continuando a sostenere i clienti e l\u2019economia. Le banche oggi fungono da cuscinetto, non da amplificatore, degli shock economici. Nonostante le recenti multe per il riciclaggio di denaro, dopo il picco del 2013/2014, anche i costi per le controversie sono in calo, sempre grazie a migliori procedure di corporate governance. Ora che il settore bancario \u00e8 stato \u201crimesso in sesto\u201d, l\u2019attenzione della regolamentazione pu\u00f2 passare alle questioni ambientali. Le operazioni bancarie di per s\u00e9 non hanno grandi implicazioni a livello del rischio climatico, tuttavia l\u2019impatto indiretto degli impieghi bancari ha ramificazioni pi\u00f9 vaste. Il rischio climatico minaccia le banche sia attraverso rischi fisici (ovvero l\u2019impatto degli eventi climatici) che di transizione (ovvero i rischi correlati alla transizione verso un\u2019economia pi\u00f9 verde, per esempio gli stranded asset). Ci sono due aree di potenziale vulnerabilit\u00e0 per i portafogli impieghi delle banche, a causa delle esposizioni correlate ai prestiti alle imprese in settori a rischio (energia, trasporti, ecc.) e per gli impieghi in aree esposte al cambiamento climatico (per esempio, mutui ipotecari in aree a rischio di alluvione). Dato che le banche restano la fonte principale di finanziamento per le imprese non finanziarie europee, inoltre, il loro ruolo nella transizione ambientale \u00e8 fondamentale. Le pressioni sulle banche da parte delle autorit\u00e0 affinch\u00e9 affrontino il rischio ambientale \u00e8 in aumento e l\u2019evoluzione della regolamentazione segue l\u2019agenda politica. Almeno il 30% del fondo per la ripresa in Europa e del budget UE a pi\u00f9 lungo termine, \u00e8 stato stanziato per progetti ambientali. Inoltre, Christine Lagarde, presidente della Banca centrale europea (BCE), ha confermato pi\u00f9 volte che il cambiamento climatico \u00e8 una priorit\u00e0 per la banca centrale che si riflette nella politica monetaria e nella supervisione delle banche europee. Dal punto di vista di un obbligazionista, l\u2019impegno riguarda principalmente l\u2019informativa, i piani di azione e la ripartizione del capitale. Prima di tutto, sono stati attivati diversi flussi di lavoro per incrementare la trasparenza sull\u2019intensit\u00e0 di carbonio dei portafogli di impieghi bancari e del rischio climatico correlato. Secondariamente, alle banche \u00e8 stato chiesto di presentare un piano d\u2019azione su come intendono affrontare il rischio climatico nella loro attivit\u00e0 (prestiti compresi). Per esempio, la Prudential Regulation Authority (PRA) del Regno Unito ha chiesto alle banche britanniche di presentare un piano entro la fine del 2021. Infine, e forse si tratta dell\u2019aspetto pi\u00f9 importante, il rischio climatico \u00e8 stato inserito nelle decisioni sull\u2019impiego dei capitali. La BCE e la PRA britannica inseriranno il rischio climatico negli stress test futuri: verranno penalizzati gli istituti con un rischio climatico elevato mentre si incoragger\u00e0 il finanziamento dei settori pi\u00f9 attenti all\u2019ambiente. Un altro esito possibile saranno le pressioni da parte della clientela bancaria affinch\u00e9 gli istituti si attivino per ridurre il proprio rischio climatico. Si vedono gi\u00e0 i primi effetti nell\u2019erogazione dei prestiti, non solo attraverso l\u2019impegno a ridurre i prestitialle imprese pi\u00f9 inquinanti, ma anche nella direzione dei nuovi flussi di credito. Per esempio, sono natinuovi prodotti di credito \u201cverdi\u201d, con agevolazioni per le imprese che finanziano progetti che hanno unimpatto positivo sull\u2019ambiente. Diverse banche europee offrono tassi scontati ai mutuatari chefinanziano immobili ad alta efficienza energetica. Nel 2018, nell\u2019ambito della Convenzione Quadro delle Nazioni Unite sui Cambiamenti climatici(COP24), diverse banche europee hanno unito le forze per definire un metodo per misurare laconformit\u00e0 dei portafogli di prestiti alle imprese agli obiettivi dell\u2019accordo sul clima di Parigi. Il testPACTA per analizzare la compatibilit\u00e0 climatica dei portafogli finanziari all\u2019accordo di Parigi (ParisAlignment Capital Transition Assessment) adotta un approccio granulare, settore per settore, conrisultati e rapporti standardizzati. La diffusa adozione di iniziative di questo tipo garantir\u00e0 una miglioreinformativa sui rischi climatici, nonch\u00e9 la capacit\u00e0 di valutare le banche sulla base degli obiettiviprestabiliti. In conclusione, tra i fattori ESG sar\u00e0 la E dell\u2019ambiente ad attirare l\u2019attenzione degli investitori e delleautorit\u00e0 normative nel settore bancario nel prossimo decennio. Ora che il profilo di credito delle banche\u00e8 robusto, le autorit\u00e0 di vigilanza possono concentrarsi sul ruolo del settore nel finanziamentodell\u2019economia verde. Il risultato comprender\u00e0 informative pi\u00f9 accurate, la riduzione graduale dei prestitiai settori con un uso pi\u00f9 intensivo del carbonio e l\u2019impiego dei capitali nella green economy."}