{"date": "20210212", "category": "L'opinione di David Sneyd,Vice President, Analyst, Responsible Investment, BMO GAM", "title": "Quanto \u00e8 \u201cESG\u201d il Bitcoin?", "text": "I prezzi record hanno riportato Bitcoin ai titoli dei giornali, con i recenti aumenti che riflettono una crescente accettazione da parte degli investitori istituzionali che le criptovalute possono essere una classe di attivit\u00e0 credibile. Tuttavia, per coloro che desiderano investire in modo responsabile prendendo in considerazione primariamente fattori ambientali, sociali e di governance (ESG), non \u00e8 immediatamente chiaro se questa tecnologia sia adatta. Prima di addentrarci, definiamo cosa sia effettivamente Bitcoin. \u00c8 una valuta digitale o \u201ccriptovaluta\u201d che offre commissioni di transazione inferiori rispetto ai tradizionali metodi di pagamento online. A differenza delle valute emesse dal governo (sterlina britannica, dollaro USA, ecc.), \u00c8 gestita da un\u2019autorit\u00e0 decentralizzata. I fattori ESG potenzialmente positivi dei Bitcoin.. Apparentemente, la proposta di Bitcoin di democratizzare i mercati finanziari rimuovendo gli intermediari ha certamente i suoi vantaggi sociali. Ad esempio, la riduzione del costo delle transazioni tra i paesi pi\u00f9 ricchi e quelli pi\u00f9 poveri, attraverso i quali i lavoratori migranti inviano i fondi alle loro famiglie, \u00e8 parte integrante degli obiettivi di sviluppo sostenibile (SDG) delle Nazioni Unite. Inoltre, l\u2019anonimato fornito da Bitcoin e dalle altre criptovalute pu\u00f2 dare sicurezza a chi \u00e8 vittima di regimi oppressivi o fornire un livello di privacy agli utenti sempre pi\u00f9 erosa dalla digitalizzazione. ..rispetto ai suoi fattori ESG negativi Questo modello monetario decentralizzato basato sulla crittografia avanzata ha un costo ambientale significativo. Come ampiamente riportato, il consumo energetico annuale stimato di Bitcoin corrisponde a quello dei paesi europei di medie dimensioni. Nello specifico, con due terzi delle attivit\u00e0 estrattive che si svolgono in regioni ad alto contenuto di carbone come la Cina, dove i costi energetici sono sovvenzionati, l\u2019impronta di carbonio risultante \u00e8 enorme. A lungo termine, \u00e8 difficile vedere come ci\u00f2 sia coerente con una transizione verso un\u2019economia a basse emissioni di carbonio. Inoltre, Bitcoin deve lavorare per eliminare l\u2019oscuro retropensiero tra i regolatori finanziari, che essendo volto all\u2019anonimato, significhi che storicamente sia stato utilizzato per facilitare il riciclaggio di denaro online e finanziare attivit\u00e0 criminali che minano le istituzioni sociali. Sebbene non sia ancora cos\u00ec diffuso come ad oggi il contante convenzionale, il suo utilizzo come valuta digitale utilizzata prevalentemente online rende questo confronto meno puntuale. La situazione sta per\u00f2 cambiando poich\u00e9 sempre pi\u00f9 transazioni avvengono attraverso piattaforme online che hanno procedure di antiriciclaggio e di KYC, ma recenti commenti dell\u2019amministrazione Biden mostrano che permane ancora una certa resistenza ad accettare questo cambiamento. Il nostro verdetto Tutto questo per dire che, nel complesso, al netto di tutto ci\u00f2 consideriamo Bitcoin e le altre criptovalute negativamente dal punto di vista ESG. Allo stato attuale, il potenziale positivo di Bitcoin rimane non dimostrato, ma gli aspetti negativi sono molto reali e presenti. Tuttavia, questa non \u00e8 necessariamente la fine della storia, poich\u00e9 riteniamo che la tecnologia blockchain alla base delle criptovalute possa dare il suo contributo nel fornire soluzioni a problemi ESG di lunga data. Offrendo un nuovo metodo per registrare le informazioni in modo pi\u00f9 aperto e allo stesso tempo sicuro, potrebbe affrontare problemi di tracciabilit\u00e0 della catena di approvvigionamento, distribuzione di energia rinnovabile, antiriciclaggio e voto per procura. Potrebbe non catturare i titoli di giornale nel modo in cui l\u2019hanno fatto le altre criptovalute, ma comunque, potrebbe fornire opportunit\u00e0 entusiasmanti per aiutare le aziende ad affrontare i problemi di sostenibilit\u00e0 delle loro attivit\u00e0."}