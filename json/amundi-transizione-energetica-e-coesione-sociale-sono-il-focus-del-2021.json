{"date": "20210311", "category": "Obiettivi ESG 2021", "title": "Amundi, transizione energetica e coesione sociale sono il focus del 2021", "text": "Transizione energetica e coesione sociale. Sono questi i due temi su cui Amundi, il maggiore gruppo di asset management europeo, focalizzer\u00e0 la propria attivit\u00e0 nel 2021, secondo quanto annunciato In occasione della presentazione dei risultati della politica di voto e engagement 2020,  Nel corso dell\u2019anno Amundi integrer\u00e0 le performance ESG agli obiettivi finanziari in tutti i fondi attivi e punter\u00e0 a partecipare a 5.000 assemblee generali contro le 4250 del 2020 mettendo sempre in primo piano le criticit\u00e0 ESG. Di conseguenza, in aggiunta alla necessaria misurazione delle emissioni di anidride carbonica delle societ\u00e0 investibili, Amundi sosterr\u00e0 le delibere che promuovono una maggiore trasparenza sulle strategie per la riduzione delle emissioni, in abbinamento a target specifici come per esempio quelli previsti nell\u2019iniziativa SBTi (\u201cScience Based Target\u201d initiative). Inoltre, la societ\u00e0 vorrebbe impegnarsi con aziende di settori altamente esposti alla transizione energetica per includere i KPI climatici nei loro pacchetti di retribuzione aziendale e contemporaneamente rafforzare l\u2019engagement sulle \u201csociet\u00e0 ritardatarie\u201d nel processo di transizione. Il secondo tema focale del 2021 \u00e8 il rafforzamento della coesione sociale, poich\u00e9 le disuguaglianze alimentano le divisioni sociali e acuiscono le incertezze politiche e finanziarie. In questo contesto guidato dalla pandemia, la equa condivisione del valore aggiunto \u00e8 pi\u00f9 che mai significativa. Per quanto concerne la remunerazione dei dirigenti, Amundi si assicurer\u00e0 che sia in linea con la performance aziendale e che integri pienamente specifici obiettivi ESG, sia per la retribuzione incentivante di lungo termine e sistemi di incentivazione a breve termine. In linea con la propria politica, Amundi ritiene che le aziende debbano garantire che tutti i dipendenti, direttamente o indirettamente impiegati nella catena di fornitura, abbiano un \u201csalario dignitoso\u201d minimo, coerente con le condizioni di vita nelle regioni in cui sono impiegati. Inoltre, l\u2019asset manager \u00e8 favorevole a misure per coinvolgere un gran numero di dipendenti nella crescita dell\u2019azienda, attraverso accordi di partecipazione agli utili o schemi di bonus basati sui risultati. Relativamente ai dividendi, Amundi si impegner\u00e0 per garantire che la politica sulle distribuzioni non comprometta la capacit\u00e0 di investimento a lungo termine della societ\u00e0, non indebolisca la sua solidit\u00e0 finanziaria, n\u00e9 porti alla distribuzione di valore aggiunto a sfavore dei dipendenti."}