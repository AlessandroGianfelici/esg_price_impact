{"date": "20210315", "category": "Fondi sostenibili", "title": "AllianzGI arricchisce la propria offerta di fondi sostenibili", "text": "AllianzGI, uno dei maggiori gestori di investimenti attivi al mondo, ha annunciato che 74 dei suoi fondi azionari, obbligazionari e multi-asset entreranno a far parte dell\u2019offerta di investimenti sostenibili. I portafogli saranno costruiti utilizzando valutazioni ESG che riflettono i valori dei clienti attraverso AllianzGI Sustainable Minimum Exclusions e adottando un nuovo approccio di coinvolgimento rafforzato o considerazioni SRI Best-in-class. Per una serie di fondi, AllianzGI imposter\u00e0 degli standard molto ambiziosi in linea con la sua vision nell\u2019affrontare il cambiamento climatico. Riconoscendo l\u2019urgenza di questa sfida globale, AllianzGI sta lanciando una strategia studiata ad hoc per trattare questo tema. L\u2019approccio \u201cClimate Engagement with Outcome\u201d mira a coinvolgere le aziende nel percorso di transizione climatica verso un\u2019economia a basse emissioni di carbonio. I gestori svolgeranno pratiche di engagement con i primi 10 emettitori di carbonio (scope 1 e 2) presenti in portafoglio come proxy dell\u2019impatto sul clima.L\u2019analisi si basa sulla \u201cBest Practices Sector Specific Engagement Map \u201d che analizza il settore in cui l\u2019azienda opera e definisce gli impegni rapportandoli con i peers e con gli obiettivi futuri che il settore dovrebbe raggiungere. Alcuni esempi includono obiettivi di riduzione delle emissioni di gas a effetto serra o obiettivi di remunerazione a livello di consiglio di amministrazione legati al cambiamento climatico. Se l\u2019emittente non risponde alle richieste o non mostra uno sforzo di miglioramento nel proprio percorso climatico, verr\u00e0 preso in considerazione il disinvestimento. Matt Christensen, Global Head of Sustainable and Impact Investing presso Allianz Global Investors, ha dichiarato: \u201cIl cambiamento climatico \u00e8 uno dei problemi pi\u00f9 urgenti del nostro pianeta e AllianzGI ritiene che gli asset manager dovrebbero assumere un ruolo pi\u00f9 attivo nel plasmare il futuro. L\u2019approccio \u201cClimate Engagement with Outcome\u201d rappresenta un ulteriore sviluppo del nostro approccio di gestione proattiva.Forti dell\u2019esperienza sinora accumulata nell\u2019engagement presso le societ\u00e0, siamo fiduciosi che le aziende saranno aperte al dialogo e condivideranno le nostre opinioni sulla questione climatica\u201d.\u201cLa crisi del COVID-19 ha rinnovato l\u2019attenzione sia sui cambiamenti climatici che sui fattori sociali. Molti politici e investitori vedono la crisi come un campanello d\u2019allarme che accelera la necessit\u00e0 di investimenti sostenibili. L\u2019aumento della domanda di fondi sostenibili \u00e8 una tendenza che abbiamo visto in tutto il mondo e vogliamo offrire ai nostri clienti prodotti orientati alla sostenibilit\u00e0 in linea con i risultati per loro pi\u00f9 importanti\u201d. Sono 19 i fondi che si uniranno alla vasta gamma di fondi AllianzGI SRI utilizzando un approccio Best-in-Class. L\u2019approccio di AllianzGI SRI mira a costruire portafogli sostenibili tramite la valutazione delle pratiche e dei criteri ESG nell\u2019analisi degli investimenti e nei processi di costruzione del portafoglio al fine di fornire un potenziale di rendimento finanziario sostenibile insieme a risultati ambientali e sociali positivi. Con l\u2019approccio best-in-class, la costruzione del portafoglio \u00e8 orientata verso societ\u00e0 con un punteggio ESG superiore rispetto ai competitors. L\u2019approccio SRI di Allianz Global Investors utilizza un\u2019analisi ESG proprietaria che \u00e8 stata adottata dal 2002 e che si \u00e8 evoluta man mano che nuove informazioni sono diventate disponibili e sono emersi nuovi tipi di problemi. La metodologia SRI viene rivista annualmente e il database SRI viene aggiornato continuamente per garantire che l\u2019analisi integri tutte le nuove informazioni disponibili."}