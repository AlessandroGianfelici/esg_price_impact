{"date": "20210519", "category": "Riqualificazione energetica", "title": "Eni, nuovo accordo per la riqualificazione energetica delle strutture sportive in Lombardia", "text": "Eni gas e luce, LND \u2013 Comitato Regionale Lombardia e\u00a0CORUS\u00a0hanno stipulato un accordo per promuovere la\u00a0riqualificazione energetica\u00a0e la valorizzazione delle strutture in propriet\u00e0 o concessione alle societ\u00e0 sportive lombarde affiliate alla\u00a0Lega Nazionale Dilettanti.\u00a0 L\u2019opportunit\u00e0 di effettuare gli interventi di riqualificazione energetica delle strutture consentir\u00e0 alle societ\u00e0 sportive di perseguire un effettivo\u00a0risparmio energetico\u00a0attraverso la realizzazione di impianti di illuminazione ad alta tecnologia LED con la formula Energy Performance Contract (EPC) di Eni gas e luce in qualit\u00e0 di\u00a0Energy Service Company(ESCO) e realizzati da CORUS, societ\u00e0 specializzata nella realizzazione di soluzioni di illuminazione soprattutto nel settore sportivo.\u00a0 La soluzione adottata prevede che il pagamento delle spese sostenute da Eni gas e luce avvenga nel tempo da parte della societ\u00e0 sportiva attraverso la condivisione di una quota parte del risparmio energetico che l\u2019intervento genera rispetto ad un impianto analogo che impieghi tecnologie tradizionali. Inoltre vengono estesi i vantaggi\u00a0Superbonus 110%\u00a0anche alle societ\u00e0 sportive, verranno realizzati da CORUS interventi di riqualificazione energetica sugli immobili adibiti a spogliatoi attraverso il servizio\u00a0CappottoMio\u00a0di Eni gas e luce con la possibilit\u00e0, in particolare, di cedere a Eni gas e luce stessa i crediti di imposta derivanti dagli interventi. Con questa iniziativa, Eni gas e luce supporta ulteriormente l\u2019impegno di Eni al fianco dello sport, in linea con i valori e\u00a0i progetti di crescita e inclusione\u00a0che caratterizzano il gioco del calcio. Eni \u00e8 infatti Top Partner di tutte le\u00a019 squadre nazionali\u00a0della\u00a0FIGC\u00a0(Federazione Italiana Giuoco Calcio) fino alla fine del 2022 e sostiene una serie di iniziative sia di carattere sportivo che culturale con il Comitato Regionale della LND Basilicata attraverso il progetto \u201cIl nostro calcio con Eni\u201d rinnovato fino alla fine del 2021."}