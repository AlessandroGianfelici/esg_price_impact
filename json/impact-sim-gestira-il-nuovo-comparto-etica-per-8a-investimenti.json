{"date": "20210511", "category": "Fondi sostenibili", "title": "IMPact SIM gestir\u00e0 il nuovo comparto \u201cEtica\u201d per 8a+ Investimenti", "text": "IMPact SIM \u00e8 stata selezionata da 8a+ Investimenti SGR, societ\u00e0 di gestione del risparmio nata nel 2006 per iniziativa di Marco Bartolomei, Mauro Maritano e Andrea Pastorelli, per gestire in delega 8a+ Etica. Il nuovo comparto di 8a+ Sicav, la cui gestione ricade sotto la responsabilit\u00e0 di Gherardo Spinola, Chief Investment Officer di IMPact SIM, \u00e8 un bilanciato globale a gestione attiva che non prevede l\u2019utilizzo di un benchmark. L\u2019obiettivo del comparto \u00e8 quello di ottenere un apprezzamento del capitale promuovendo investimenti sostenibili che siano conformi ai valori fondamentali della Dottrina sociale della Chiesa Cattolica. Per questa ragione, il comparto investir\u00e0 esclusivamente in titoli che rispettano anche i criteri di sostenibilit\u00e0 previsti dalle linee guida sugli investimenti etici stabiliti dalla Conferenza Episcopale Italiana (CEI). La verifica della conformit\u00e0 sar\u00e0 effettuata attraverso la collaborazione con Nummus, advisor della CEI specializzato nell\u2019analisi di sostenibilit\u00e0. Stefano Mach, Amministratore Delegato di IMPact SIM, ha sottolineato: \u201cSiamo molto lieti diavviare questo rapporto con 8a+ e siamo convinti sia l\u2019inizio di un lungo cammino. La fiduciaaccordataci per la gestione del comparto Etica conferma e consolida il nostro focus strategico sullagestione di prodotti fortemente caratterizzati dal rigore con cui vengono integrati criteri disostenibilit\u00e0 nei processi di costruzione dei portafogli.\u201d Marco Bartolomei, Presidente di 8a+ Sgr, la management company di 8a+ Sicav, e operatore nelcampo educativo cattolico, ha detto \u201cEtica \u00e8 un prodotto fortemente innovativo perch\u00e9 nasce daradici cattoliche, entra nell\u2019approccio valoriale e abbraccia poi le tematiche ambientali, sociali e dibuon governo su ogni asset class in cui investe. Pensiamo che queste caratteristiche faranno di 8a+Sicav \u2013 Etica un prodotto molto apprezzato dagli investitori\u201d"}