{"date": "20210416", "category": "Education", "title": "Candriam Academy, nuovo modulo sui cambiamenti climatici", "text": "Il cambiamento climatico \u00e8 sotto gli occhi di tutti. E l\u2019importanza di fermare la sua progressione sta dettando il passo dell\u2019agenda di scienziati, governi, aziende, legislatori, ma tocca direttamente anche i consumatori e gli investitori. Per comprendere le implicazioni e il significato di alcuni termini ormai entrati nel linguaggio comune quali Net Zero o conoscere strumenti quali i crediti di carbonio o anche su quali obiettivi i principali Paesi si sono accordati nel frequentemente citato Accordo di Parigi, la societ\u00e0 di asset management Candriam ha messo on-line, attraverso la propria Candriam Academy, una serie di lezioni gratuite che affrontano questi temi. \u201cI cambiamenti climatici rimangono in cima all\u2019agenda della comunit\u00e0 internazionale e rappresentano una componente fondamentale della gestione del rischio di societ\u00e0 e investitori. Data la loro complessa natura\u201d, ha osservato David Czupryna, Head of ESG Development di Candriam, \u201cabbiamo pensato di sfruttare la nostra esperienza negli investimenti responsabili per sviluppare un modulo inclusivo e facilmente accessibile con l\u2019obiettivo di formare e informare la nostra crescente comunit\u00e0 su questo rischio catastrofico\u201d. La Candriam Academy, lanciata nel 2017 dal gruppo di gestione paneuropeo che fa capo alla New York life IM, \u00e8 prima piattaforma al mondo per la formazione gratuita sugli investimenti sostenibili ed \u00e8 nata per sensibilizzare, educare e accrescere le conoscenze degli intermediari finanziari in materia di SRI. L\u2019accesso alla CANDRIAM Academy \u00e8 gratuito e disponibile in 30 Paesi. Attualmente la piattaforma vanta 6.000 membri con background molto diversificati, tra cui investitori istituzionali, fund selector, private banker, consulenti finanziari, investitori retail, media e studenti Quello sul clima \u00e8 il decimo modulo proposto e punta ad analizzare i cambiamenti meteorologici estremi causati dall\u2019attivit\u00e0 umana e dalle emissioni antropogeniche di gas serra. Il modulo esamina, inoltre, argomenti come la compensazione delle emissioni di carbonio e i rischi associati alla transizione verso un\u2019economia low carbon. Il nuovo modulo coprir\u00e0 i seguenti temi: Secondo il Global Risks Report 2021 del World Economic Forum, le condizioni climatiche estreme rappresentano per probabilit\u00e0 il principale rischio globale, seguite subito dopo dal mancato raggiungimento delle misure messe in atto per contrastarlo.  In linea con queste convinzioni, ultimi anni Candriam si \u00e8 impegnato attivamente riguardo il climate change, sviluppando prodotti nuovi e innovativi per soddisfare le crescenti esigenze dei suoi clienti. Nel giugno del 2019, Candriam ha lanciato il suo primo fondo a emissioni zero, Candriam Sustainable Equity Climate Action, che investe in societ\u00e0 globali che offrono soluzioni a lungo termine per contrastare i cambiamenti climatici. Il fondo combina la sostenibilit\u00e0 con l\u2019investimento tematico, due delle competenze distintive di Candriam."}