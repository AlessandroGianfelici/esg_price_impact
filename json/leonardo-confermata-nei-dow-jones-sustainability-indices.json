{"date": "20201116", "category": "Dow Jones Sustainability Indices ", "title": "Leonardo, confermata nei Dow Jones Sustainability Indices", "text": "Leonardo si posiziona al primo posto del settore\u00a0Aerospace & Defence\u00a0nei\u00a0Dow Jones Sustainability Indices\u00a0,DJSI, confermando la propria leadership per il secondo anno consecutivo. Un risultato che testimonia come la sostenibilit\u00e0 sia parte integrante e guida della strategia di Leonardo, della governance e della sua visione al 2030.\u00a0 Alessandro Profumo, AD di Leonardo, commenta: \u201cEssere riconosciuti leader del settore all\u2019interno dei DJSI per noi una ulteriore conferma che il percorso intrapreso \u00e8 quello giusto. Ci impegniamo per contribuire ad un progresso sostenibile in un mondo pi\u00f9 sicuro. Una ambizione che \u00e8 alla base di Be Tomorrow-Leonardo 2030, il piano strategico di lungo termine che punta sull\u2019innovazione tecnologica e sulla valorizzazione delle competenze per sviluppare nuove opportunit\u00e0 di business e accelerare nella direzione dei\u00a0Sustainable Development Goals\u00a0delle Nazioni Unite. Mai come in questo momento la sostenibilit\u00e0 economica, sociale e ambientale \u00e8 al centro del dibattito internazionale e sempre pi\u00f9 condivisa \u00e8 la convinzione che la sostenibilit\u00e0 crei valore e attivi risorse\u201d.\u00a0 Luciano Carta, Presidente di Leonardo, dichiara: \u201cSiamo orgogliosi del riconoscimento ottenuto che si aggiunge alla recente nomina di Leonardo a Global Compact LEAD delle Nazioni Unite, confermando il nostro ruolo di primo piano e il nostro impegno a livello globale in materia di sostenibilit\u00e0. Un riconoscimento frutto di una governance sempre pi\u00f9 orientata al successo sostenibile e alla creazione di valore a lungo termine\u201d.\u00a0 Un impegno nel Global Compact che Leonardo ha rafforzato anche entrando a far parte della CFO Taskforce per la finanza sostenibile, istituita a fine 2019. Grazie all\u2019impegno della Taskforce e alla firma dei\u00a0CFO Principles for Integrated SDG Investments and Finance, Leonardo contribuir\u00e0 alla creazione di un modello finanziario sostenibile per la prosperit\u00e0 di aziende e comunit\u00e0."}