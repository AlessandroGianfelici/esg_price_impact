{"date": "20210224", "category": "Rating ESG", "title": "Maire Tecnimont, MSCI assegna rating \u201cA\u201d nelle pratiche ESG", "text": "Il Gruppo Maire Tecnimont consolida la propria posizione tra le aziende leader internazionali nella transizione energetica e nella sostenibilit\u00e0 con l\u2019ottenimento del rating \u201cA\u201d da parte di Morgan Stanley Capital International (MSCI) Reseach, una delle principali agenzie di rating ESG che valuta le performance ESG delle maggiori aziende in tutto il mondo.  \u201cQuesto rating rappresenta un grande riconoscimento per l\u2019impegno del Gruppo Maire Tecnimont ad assumere un ruolo di abilitatore della transizione energetica e dimostra un importante apprezzamento per tutto il lavoro progressivamente svolto per perseguire una creazione di valore sostenibile per tutti gli stakeholder interni ed esterni al nostro sistema, con un\u2019ottica di lungo periodo guidata da una grande attenzione ai cambianti climatici e sociali diffondendo le nostre best practice nei 45 paesi dove operiamo\u201d, ha commentato Pierroberto Folgiero, CEO del Gruppo Maire Tecnimont. Il rating \u201cA\u201d di MSCI ESG Research rappresenta un importante traguardo all\u2019interno di un percorso iniziato nel 2016 con un rating \u201cBB\u201d e \u201cBBB\u201d nel 2018. In particolare, con quest\u2019ultimo aggiornamento del rating, MSCI ha confermato la leadership del Gruppo in tema di corporate governance, business ethics ed ha evidenziato la grande attenzione di Maire Tecnimont ai temi di salute e sicurezza, aspetto documentato da un tasso medio di infortuni costantemente al di sotto della media di settore, con una punta di eccellenza di oltre 58 milioni di ore lavorate senza infortuni in oltre un anno di lavoro nei cantieri a livello globale.Infine, rispetto ai peer, viene riconosciuta una chiara e convincente strategia di business legata allo sviluppo di tecnologie green a supporto della transizione energetica. L\u2019integrazione dei temi ESG nel business \u00e8 una evidente priorit\u00e0 per Maire Tecnimont, che negli ultimi anni ha lavorato su un nuovo business model che metta la sostenibilit\u00e0 fattivamente al centro dell\u2019attivit\u00e0 aziendale con il lancio della controllata NextChem e che quest\u2019anno lancer\u00e0 una serie di ulteriori progetti in tutto il Gruppo nell\u2019ambito della nuova strategia di sostenibilit\u00e0 di medio termine per contribuire concretante al percorso verso la neutralit\u00e0 carbonica e alla costruzione di una societ\u00e0 pi\u00f9 equa e inclusiva, in linea con gli Obiettivi di Sviluppo Sostenibile."}