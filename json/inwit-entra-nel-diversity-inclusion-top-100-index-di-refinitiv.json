{"date": "20200917", "category": "ESG Index", "title": "Inwit entra nel \u201cDiversity & Inclusion Top 100 Index\u201d di Refinitiv", "text": "Inwit \u00e8 stata inserita nella lista delle migliori aziende per Diversity e Inclusion stilata da Refinitiv. La societ\u00e0 italiana delle torri si \u00e8 posizionata al quarto posto tra le aziende quotate in Italia e al ventiduesimo su scala mondiale e quarta acnhe nel settore delle telecomunicazioni.\u00a0 La classifica \u00e8 stilata annualmente da Refinitiv, fra i maggiori fornitori globali di informazioni finanziarie, che elabora la graduatoria analizzando oltre 7000 imprese quotate in Borsa. Il \u201cDiversity & Inclusion Top 100 Index\u201d analizza le performance delle societ\u00e0 su diversit\u00e0 di genere, inclusione, sviluppo delle persone e controversie. \u201cLa presenza di INWIT al ventiduesimo posto al mondo in questa prestigiosa classifica \u2013 ha commentato Giovanni Ferigo, Amministratore Delegato dell\u2019azienda \u2013 testimonia la nostra attenzione nel favorire la diversit\u00e0 e le pari opportunit\u00e0 nell\u2019ambiente di lavoro e l\u2019inclusione nelle nostre persone attraverso servizi e iniziative dedicati. Siamo convinti che la diversit\u00e0 sia un fattore assoluto di crescita perch\u00e9 genera una cultura aziendale innovativa. Questo risultato conferma la bont\u00e0 del percorso intrapreso della sostenibilit\u00e0 e per il successo del modello di business sostenibile.\u201d"}