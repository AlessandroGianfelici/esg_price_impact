{"date": "20201116", "category": "Dow Jones Sustainability Indices ", "title": "Moncler riconferma il suo posizionamento nel DJSI", "text": "Moncler si posiziona al primo posto come Industry Leader del settore Textiles, Apparel & Luxury Goods negli indici Dow Jones Sustainability, World e Europe. Essere stati confermati Industry Leader negli indici Dow Jones Sustainability per il secondo anno consecutivo testimonia che la sostenibilit\u00e0 \u00e8 sempre di pi\u00f9 un asset strategico per lo sviluppo di Moncler.\u00a0 Remo Ruffini, Presidente e AD di Moncler, commenta: \u201cUn impegno verso tutti gli stakeholder, un dovere morale verso i nostri figli ed il futuro di tutti. In azienda dedichiamo ogni giorno le migliori energie per promuovere un modello di business integrato in cui le persone e l\u2019ambiente siano rappresentati, rispettati e protetti. Solo in questo modo potremo consegnare alle prossime generazioni visioni forti, nuove ispirazioni e rinnovate speranze.\u201d Il DJSI \u00e8 tra i pi\u00f9 prestigiosi indici di sostenibilit\u00e0 ed \u00e8 un autorevole standard di riferimento per gli investitori che includono considerazioni di sostenibilit\u00e0 nel loro processo decisionale di investimento.\u00a0L\u2019indice ammette solo le societ\u00e0 valutate migliori nella gestione del proprio business secondo i criteri ESG analizzati da S&P Global, la principale societ\u00e0 mondiale di rating, benchmark e analisi, che ha condotto l\u2019assessment.\u00a0 Moncler ogni anno rendiconta le proprie performance e i propri obiettivi di sostenibilit\u00e0 nella Dichiarazione Consolidata Non Finanziaria e nel 2020 ha presentato il suo nuovo Piano Strategico di Sostenibilit\u00e0\u00a0Moncler Born to Protect\u00a0che si focalizza su cinque priorit\u00e0 strategiche: cambiamenti climatici, economia circolare,catena di fornitura responsabile, valorizzazione della diversit\u00e0 e supporto alle comunit\u00e0 locali\u00a0"}