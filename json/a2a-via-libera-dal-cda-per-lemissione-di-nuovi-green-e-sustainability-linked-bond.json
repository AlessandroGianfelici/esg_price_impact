{"date": "20210513", "category": "Finanza sostenibile", "title": "A2A via libera dal Cda per l\u2019emissione di nuovi green e sustainability-linked bond", "text": "Il Cda di A2A ha deciso di autorizzare l\u2019emissione di nuovi prestiti obbligazionari, a valere sul proprio Programma EMTN da 4 miliardi di euro la cui size verr\u00e0 incrementata a 6 miliardi, costituito nel 2012 in corso di rinnovo, sino a un massimo complessivo di\u00a01,5 miliardi, entro il 30 aprile\u00a02023.\u00a0\u00a0Il programma prevede la possibilit\u00e0 di emettere anche titoli\u00a0obbligazionari green e sustainability-linked.\u00a0 Le emissioni dei prestiti obbligazionari saranno destinate, tra l\u2019altro,\u00a0per finanziare e rifinanziare gli investimenti del Gruppo\u00a0o per mantenere idonei livelli di liquidit\u00e0, nonch\u00e9 essere utilizzati per una o pi\u00f9 operazioni di liability management. La decisione si inquadra nel contesto della strategia finanziaria di A2A finalizzata anche a garantire\u00a0una gestione efficiente dei profili di rimborso\u00a0del Gruppo, ad allungare la vita media del debito e a sostenere il credit rating."}