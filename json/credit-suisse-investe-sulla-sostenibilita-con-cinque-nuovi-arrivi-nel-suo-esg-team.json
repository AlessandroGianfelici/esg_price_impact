{"date": "20210125", "category": "ESG Team", "title": "Credit Suisse investe sulla sostenibilit\u00e0 con cinque nuovi arrivi nel suo ESG Team", "text": "Credit Suisse ha annunciato una significativa espansione del proprio ESG team, con cinque nuovi arrivi che entreranno a far parte dell\u2019ufficio Sustaibility Strategy, Advisory and Finance (SSAF) della banca. Credit Suisse ha dichiarato che i cinque si uniranno al team di specialisti responsabili dello sviluppo e della supervisione dell\u2019ESG Investment Framework del gruppo e faranno parte del ESG Hub che funger\u00e0 da cabina di regia della sostenibilit\u00e0 all\u2019interno della banca. I nuovi inserimenti saranno anche responsabili dell\u2019avanzamento e del consolidamento delle cosiddette ESG Practices e Procedures di Credit Suisse, a supporto di una visione ESG su ogni settore industriale, fornendo pareri sui singoli titoli, effettuando analisi di sostenibilit\u00e0 del settore e facilitando l\u2019integrazione delle informazioni rilevanti sulla sostenibilit\u00e0 nella ricerca dei risultati e nel processo di investimento. Quattro dei nuovi specialisti ESG, Michael van der Meer, Angela Saxby, Sina Dorner-M\u00fcller e Timothy Oehmigen, arrivano da Robeco, un\u2019azienda internazionale di asset management, con Karim Sayyad che arriva da Nordea. Van der Meer, che ha ricoperto il ruolo di Head of Sustainable Investment Research presso Robeco, funger\u00e0 da Head of ESG Analysis e guider\u00e0 il Team ESG. Daniel Wild, Global Head of ESG Strategy presso Credit Suisse, ha dichiarato: \u201cSono lieto di accogliere il nostro team, un gruppo di professionisti talentuosi e molto rispettati. Mentre ESG continua la sua crescita importante nel nostro settore e in tutto il mondo, Michael, Angela, Sina, Timothy e Karim ci aiuteranno a fornire ai nostri clienti un ulteriore miglioramento del servizio sulla sostenibilit\u00e0 e a garantire a Credit Suisse un posizionamento da leader nell\u2019area ESG\u201d. Marisa Drew, Chief Sustainability Officer e Global Head di SSAF presso Credit Suisse, ha aggiunto: \u201cQueste nomine sono un passo fondamentale per aumentare la nostra competenza ESG ed espandere la nostra offerta di sostenibilit\u00e0 per i clienti. Questo investimento nel nostro team ESG ci aiuter\u00e0 a espandere le nostre attivit\u00e0, promuovendo, in ultima analisi, la nostra ambizione di essere un leader nella sostenibilit\u00e0.\u201d I nuovi arrivi seguono l\u2019annuncio del luglio 2020 da parte di Credit Suisse, il quale avvertiva nuovi significativi cambiamenti strutturali da parte della societ\u00e0 nel suo investment banking e nella gestione patrimoniale, con miglioramenti e impegni maggiori nella sostenibilit\u00e0 come elemento centrale. Le iniziative includevano la creazione di una nuova funzione aziendale incentrata sulla sostenibilit\u00e0, una nuova posizione nel consiglio di amministrazione, cambiamenti sostanziali nella gestione patrimoniale e nel finanziamento delle attivit\u00e0, nonch\u00e9 impegni a restrizioni sostanziali nel finanziamento di attivit\u00e0 legate al carbone, ridotta esposizione a quelli tradizionali legati a petrolio e gas e un supporto maggiore dei clienti verso la transizione energetica."}