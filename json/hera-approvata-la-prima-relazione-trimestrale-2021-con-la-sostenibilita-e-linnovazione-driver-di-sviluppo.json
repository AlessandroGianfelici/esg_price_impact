{"date": "20210513", "category": "Trimestrali 1Q21 ESG", "title": "Hera, approvata la prima relazione trimestrale 2021 con la sostenibilit\u00e0 e l\u2019innovazione driver di sviluppo", "text": "Il Cda di\u00a0Hera\u00a0ha approvato i risultati consolidati del\u00a0primo trimestre 2021. I ricavi sono stati pari a 2.271,8 milioni di euro, in crescita del 10,5% rispetto ai 2.055,8 milioni dell\u2019analogo periodo del 2020. L\u2019ebitda passa dai 349,2 milioni dei primi tre mesi del 2020 ai 362 milioni al 31 marzo 2021, registrando un incremento di 12,8 milioni (+3,7%).\u00a0 Grazie a un tax rate in miglioramento al 27,8%, rispetto al 28,8% del primo trimestre 2020, determinato dall\u2019impegno del Gruppo nel sostenere\u00a0investimenti per la trasformazione tecnologica, digitale e ambientale\u00a0in chiave Utility 4.0, l\u2019utile netto al 31 marzo 2021ha raggiunto i 140,3 milioni, in aumento del 7,7% rispetto ai 130,3 milioni dello stesso periodo del 2020. Ulteriore sviluppo di iniziative per\u00a0l\u2019economia circolare, grazie anche a impianti all\u2019avanguardia e a servizi sempre pi\u00f9 green per aziende e cittadini. I risultati raggiunti confermano, una volta di pi\u00f9, la validit\u00e0 del modello di business del Gruppo con una gestione sempre pi\u00f9 efficiente dei servizi la ricerca di nuove opportunit\u00e0 di sviluppo esterno, promuovendo al tempo stesso\u00a0la sostenibilit\u00e0 e l\u2019innovazione come driver strategici di crescita, in linea con le policy europee e con gli obiettivi\u00a0dell\u2019Agenda Onu, e creando valore per azionisti e comunit\u00e0 servite. Nei primi tre mesi del 2021 gli investimenti operativi netti risultano in crescita, che passano dai 91,5 milioni al 31 marzo 2020 ai 112,6 milioni (+23,1%) nel primo trimestre del 2021, e hanno riguardato principalmente interventi su\u00a0impianti, reti e infrastrutture, coninvestimenti nella distribuzione gas\u00a0per la sostituzione massiva dei contatori e nell\u2019ambito depurativo e fognario."}