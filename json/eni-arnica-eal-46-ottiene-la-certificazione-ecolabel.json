{"date": "20210427", "category": "Transizione energetica", "title": "Eni Arnica EAL 46 ottiene la certificazione Ecolabel", "text": "Eni\u00a0ha ottenuto la Certificazione\u00a0Ecolabel\u00a0nel settore dei\u00a0lubrificanti industriali a basso impatto ambientale\u00a0per l\u2019olio idraulico\u00a0Eni Arnica EAL 46, formulato con\u00a0materie prime provenienti da fonti rinnovabili, il quale presenta una elevata biodegradabilit\u00e0, una bassa tossicit\u00e0 acquatica e un basso potenziale di bioaccumulo. Ecolabel \u00e8 il marchio di\u00a0qualit\u00e0 ecologica dell\u2019Unione Europea\u00a0basata su un sistema di criteri selettivi, definiti su base scientifica, che tiene conto degli impatti ambientali dei prodotti o servizi lungo l\u2019intero ciclo di vita ed \u00e8 sottoposta al rilascio in Italia da parte dell\u2019ISPRA, l\u2019Istituto Superiore per la Protezione e la Ricerca Ambientale. Il sistema del marchio Ecolabel UE si inserisce nella politica comunitaria relativa al\u00a0consumo e alla produzione sostenibile, al fine di ridurre gli impatti negativi sull\u2019ambiente, sulla salute, sul clima e sulle risorse naturali.\u00a0 La Certificazione Ecolabel di Eni Arnica EAL 46 \u00e8 il primo step nella direzione Eni di qualificare con il marchio Ecolabel tutti i prodotti a basso impatto ambientale verso un\u00a0futuro low carbon."}