{"date": "20201030", "category": "ESG linked Term Loan", "title": "Terna sottoscrive un ESG linked Term Loan", "text": "Terna ha sottoscritto un ESG linked Term Loan bilaterale per un ammontare complessivo di 200 milioni con Intesa Sanpaolo in qualit\u00e0 di Original Lender e Sustainability Coordinator.  La linea di credito avr\u00e0 una durata di 2 anni, con un tasso legato all\u2019andamento della performance di Terna relativamente a specifici indici ESG. Dopo il successo del Green Bond dello scorso luglio e la sottoscrizione di due ESG linked Term Loan, rispettivamente da 200 milioni e 100 milioni, questa nuova operazione rafforza l\u2019integrazione degli obiettivi di sostenibilit\u00e0 nella strategia di business dell\u2019azienda che mira a coniugare sostenibilit\u00e0 e crescita attraverso il meccanismo di premio/penalit\u00e0 legato al raggiungimento degli obiettivi ESG e testimonia il ruolo di leadership di Terna nella finanza sostenibile. L\u2019operazione consente a Terna di poter contare su una liquidit\u00e0 adeguata all\u2019attuale livello di rating e conferma il forte impegno del Gruppo nell\u2019introduzione di un modello finalizzato a consolidare sempre di pi\u00f9 la sostenibilit\u00e0 come leva strategica per la creazione di valore per tutti i suoi stakeholder."}