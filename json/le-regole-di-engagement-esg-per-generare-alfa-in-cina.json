{"date": "20210430", "category": "L'opinione di David A. Smith, Head of Corporate Governance, Asia, Aberdeen Standard Investments", "title": "Le regole di engagement ESG per generare alfa in Cina", "text": "In Cina stiamo assistendo a un cambiamento di mentalit\u00e0 a livello di management che pu\u00f2 offrire opportunit\u00e0 di generare alfa attraverso l\u2019engagement ESG. Oggi l\u2019attenzione per l\u2019ambiente e l\u2019energia pulita \u00e8 diventata una priorit\u00e0, pertanto tra le aziende cinesi la consapevolezza riguardo al cambiamento climatico \u00e8 relativamente elevata. Per contro, le normative statali su aspetti sociali quali le modalit\u00e0 di interazione aziendale con i propri dipendenti, i fornitori e in generale la collettivit\u00e0 hanno fatto meno progressi, dunque l\u2019engagement dovrebbe concentrarsi su queste aree. Sostenere il benessere dei dipendenti e aderire a standard di lavoro equi pu\u00f2 tradursi in un impegno, una stabilit\u00e0 e una produttivit\u00e0 maggiori della forza lavoro, capaci di generare valore nel lungo periodo. Essere considerati buoni datori di lavoro \u00e8 ormai essenziale per le aziende cinesi nel quadro di un\u2019economiasempre pi\u00f9 basata sul know-how. Il graduale progresso verso i settori tecnologicamente avanzati e ladigitalizzazione fa s\u00ec che le competenze, in particolare nel settore IT, siano estremamente richieste. Ciconfrontiamo regolarmente con questo tipo di aziende per verificare che misure prendono per attirare efidelizzare i talenti. Altre questioni sociali riguardano la gestione della supply chain e la definizione di un codice di condotta per ifornitori. Esaminiamo anche le politiche di salute e sicurezza per capire quali misure prendano le aziende perevitare eventuali cali di produttivit\u00e0. Una delle aree in cui le societ\u00e0 cinesi devono sistematicamente intervenire per apportare dei miglioramenti \u00e8 l\u2019informativa riguardo alle tematiche ESG, con la conseguenza che spesso societ\u00e0 con rating ESG bassi, in realt\u00e0 hanno gi\u00e0 introdotto procedure adeguate a livello di criteri ambientali, sociali e di governance. La scarsa comunicazione delle informazioni d\u00e0 luogo, quindi, a inefficienze di mercato che offrono opportunit\u00e0 di generare alfa sostenibile a quegli investitori che adottano un engagement attivo. Per fare un esempio, la China Merchants Bank (CMB), generalmente riconosciuta come la principale banca retail e privata cinese, ha ricevuto un rating ESG basso da MSCI. Questa valutazione non \u00e8 tuttavia imputabile alla mancata introduzione di procedure adeguate. Le decisioni sui finanziamenti adottate dalla banca tengono infatti conto dei fattori ESG. CMB ha istituito delle politiche per disciplinare i finanziamenti ai settori affetti da criticit\u00e0 strutturali, come il carbone. Lo scopo \u00e8 indurre le aziende debitrici a migliorare l\u2019impronta ecologica per non perdere rilevanza durante la transizione verso un\u2019economia a basse emissioni di carbonio. Tuttavia, la banca deve cercare di comunicare meglio queste iniziative. Un altro esempio di scarsa comunicazione ESG riguarda il produttore di pannelli solari LONGi Green EnergyTechnology Co. Che, a causa dell\u2019assenza di informazioni sulla sua strategia di risparmio idrico, ha ricevuto un basso rating ESG da MSCI. Il nostro processo di engagement ha invece messo in evidenza che LONGi gestisce un sistema di riciclaggio per il risparmio idrico, effettua il monitoraggio delle risorse e rivede periodicamente i dati sul consumo idrico. Inoltre, soddisfa gli standard ambientali globali e aggiorna periodicamente la tecnologia per ridurre al minimo il consumo energetico. Se LONGi riuscisse a fornire maggiori dettagli sulla propria attivit\u00e0 potrebbe aspirare a un aggiornamento delrating MSCI e diventerebbe potenzialmente pi\u00f9 interessante per gli investitori globali. Affinch\u00e9 l\u2019engagement produca degli effetti, l\u2019investitore dovr\u00e0 predisporre un programma personalizzato per ciascuna azienda e documentarsi molto bene, ma dovr\u00e0 anche essere paziente.La nostra presenza in Cina \u00e8 ormai consolidata e questo ci aiuta a migliorare il dialogo che stiamo instaurando con le societ\u00e0 in cui investiamo. Possiamo tuttavia confermare che c\u2019\u00e8 ancora spazio per un miglioramento all\u2019interno di questo mercato. \u00c8 importante che dirigenza delle societ\u00e0 continui a migliorare la comunicazione, ad adattare i propri modelli di business e ad adottare approcci pi\u00f9 orientati al mercato."}