{"date": "20201215", "category": "2020, 5 miliardi di euro raccolti e un utile consolidato pari a 138 milioni", "title": "Reale Mutua, approvato il bilancio preventivo 2021", "text": "L\u2019Assemblea dei Delegati della Societ\u00e0 Reale Mutua di Assicurazioni ha esaminato il Bilancio preconsuntivo 2020 e ha approvato del Bilancio preventivo e dei Benefici di Mutualit\u00e0 per il 2021. Durante il 2020, Reale Group conferma tenuta e solidit\u00e0 con premi appena sotto i 5 miliardi, un patrimonio netto di 2,9 miliardi di euro, un utile consolidato di 138 milioni e un Solvency Ratio a 285%. Solidit\u00e0 del Gruppo ribadita da Fitch a novembre con la conferma per Reale di un rating BBB + con outlook stabile, due livelli sopra il rating dello Stato italiano.  Alla luce dei risultati di bilancio attesi, l\u2019Assemblea dei Delegati di Reale Mutua ha deliberato per il 2021 l\u2019erogazione di Benefici di Mutualit\u00e0 a favore dei Soci/Assicurati per un importo pari a circa\u00a0\u00a09,4 milioni. Luca Filippone, Direttore Generale di Reale Mutua, ha commentato: \u201cIn questo anno difficile Reale Group ha confermato solidit\u00e0 e affidabilit\u00e0 e dimostrato resilienza, reattivit\u00e0 e capacit\u00e0 di adattamento agli eventi. Siamo inoltre convinti che il nostro piano strategico, che si conferma appieno per il triennio 21 \u2013 23 nonostante la pandemia, ci permetter\u00e0 di affrontare questo periodo difficile con successo e avendo i mezzi e le forze per cogliere le opportunit\u00e0 di crescita che il momento potrebbe offrire\u201d."}