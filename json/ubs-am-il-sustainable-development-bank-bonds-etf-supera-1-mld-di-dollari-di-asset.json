{"date": "20210429", "category": "ETF ESG", "title": "UBS AM, il Sustainable Development Bank Bonds ETF supera 1 mld di dollari di asset", "text": "UBS Asset Management ha annunciato che il Sustainable Development Bank Bonds UCITS ETF ha superato 1 miliardo di dollari di attivi in gestione. Lo strumento \u00e8 il primo ETF UCITS che investe in obbligazioni emesse da Banche Internazionali di Sviluppo. I fondi raccolti finanziano progetti volti ad alleviare la povert\u00e0, migliorare le infrastrutture, proteggere l\u2019ambiente e portare benefici sociali.  Da un punto di vista finanziario, le obbligazioni delle Banche Internazionali di Sviluppo incluse nell\u2019ETF hanno un\u2019ottima affidabilit\u00e0 creditizia certificata dai rating AAA di Moody\u2019s, S&P e Fitch. Questo \u00e8 possibile grazie al forte sostegno degli azionisti e al loro cosiddetto \u201cstatus di creditore preferito\u201d, che implica la priorit\u00e0 su qualsiasi altro creditore. L\u2019ETF pu\u00f2 essere utilizzato come un\u2019alternativa sostenibile all\u2019esposizione in obbligazioni ad elevato rating in USD, che rappresenta un\u2019ampia quota delle tipiche allocazioni a reddito fisso. Questo strumento pu\u00f2 migliorare il profilo di sostenibilit\u00e0 di un portafoglio e offre un rendimento leggermente superiore rispetto ai Treasury statunitensi che hanno la stessa duration. L\u2019ETF include obbligazioni emesse dal Gruppo Banca Mondiale (IBRD, IFC, IDA), Banca Asiatica di Sviluppo (ADB), Banca Europea per la Ricostruzione e lo Sviluppo (EBRD), Banca Interamericana di Sviluppo (IADB) e Banca Africana di Sviluppo (AfDB). Le Banche Internazionali di Sviluppo forniscono un alto livello di trasparenza sulle loro attivit\u00e0 e i loro progetti sono strettamente allineati agli Obiettivi di Sviluppo Sostenibile delle Nazioni Unite (SDGs).Recentemente, hanno aiutato ad affrontare l\u2019impatto negativo della crisi del Covid-19 sulle economie in via di sviluppo. La Banca Mondiale da sola prevede di impiegare fino a 160 miliardi di dollari a questo scopo entro giugno 2021. Francesco Branda, Head ETF & Index Fund Sales Italy, UBS Asset Management ha dichiarato: \u201cI nostri clienti vedono le obbligazioni delle Banche Internazionali di Sviluppo come un modo interessante per migliorare il profilo di sostenibilit\u00e0 dei loro portafogli, sostenendo al contempo progetti di sviluppo ad alto impatto in tutto il mondo. \u00c8 il loro impegno per la sostenibilit\u00e0 che ha aiutato questo strumento a raggiungere il traguardo di 1 miliardo di dollari. UBS ETF continua a innovare in questo ambito; le novit\u00e0 pi\u00f9 recenti sono state il lancio degli ETF Climate Aware e e la gamma di ETF Paris-Aligned\u201d."}