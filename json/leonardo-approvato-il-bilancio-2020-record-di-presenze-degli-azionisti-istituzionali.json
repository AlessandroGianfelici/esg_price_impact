{"date": "20210521", "category": "Assemblea degli azionisti", "title": "Leonardo: approvato il Bilancio 2020, record di presenze degli azionisti istituzionali", "text": "L\u2019assemblea degli azionisti di\u00a0Leonardo\u00a0ha approvato il Bilancio della Societ\u00e0 per l\u2019esercizio 2020 e ha preso visione del Bilancio Consolidato. I ricavi del gruppo ammontano a 13.410 milioni di euro, in linea con il dato del 2019. L\u2019ebitda risulta pari a 938 milioni, registrando un decremento di 313 milioni rispetto al 2019 a causa degli effetti legati al Covid-19. Il risultato netto si attesta a 241 milioni, risentendo il peggioramento dell\u2019ebitda. Durante il 2020 \u00e8 stato redatto il primo\u00a0Bilancio Integrato di Leonardo\u00a0con l\u2019obiettivo in un unico documento una visione completa, misurabile e trasparente del valore generato dall\u2019azienda, mettendo in connessione le performance finanziarie con le informazioni\u00a0ESG. In questo modo, Leonardo rafforza il focus sulla sostenibilit\u00e0 all\u2019interno della visione per la prossima decade, espressa dal Piano Strategico\u00a0Be Tomorrow \u2013 Leonardo 2030, che delinea le priorit\u00e0 strategiche alla base del percorso di innovazione e sviluppo sostenibile. L\u2019assemblea ha approvato il\u00a0Piano di Incentivazione a Lungo Termine\u00a0per il management del gruppo. Inoltre \u00e8 stato approvato la prima sezione\u00a0Relazione sulla Remunerazione, con il 97,465% circa del capitale rappresentato in Assemblea sulla relativa proposta in votazione, e ha espresso parere favorevole la seconda sezione della Relazione (con il 97,337% circa del capitale rappresentato in Assemblea sulla relativa proposta in votazione). Da sottolineare il fatto che l\u2019assemblea ha registrato una consistente partecipazione degli\u00a0azionisti istituzionali, in larga maggioranza esteri, presenti con il 42,61% del capitale sociale rappresentato in Assemblea. Infine, l\u2019assemblea ha\u00a0respinto la proposta di azione di responsabilit\u00e0\u00a0nei confronti dell\u2019Ad Alessandro Profumo, presentata da Bluebell Partners, dopo la sentenza di primo grado sul caso Mps, titolare di n. 25 azioni (pari allo 0,0000043% del capitale sociale), con il voto contrario del 99,334% circa del capitale rappresentato in Assemblea sulla relativa proposta in votazione. "}