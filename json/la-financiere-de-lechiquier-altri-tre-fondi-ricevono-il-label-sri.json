{"date": "20210115", "category": "Investimenti SRI", "title": "La Financi\u00e8re de l\u2019Echiquier, altri tre fondi ricevono il Label SRI", "text": "La Financi\u00e8re de l\u2019Echiquier (LFDE) ha ottenuto per altri tre fondi il Label SRI francese, creato e sostenuto dal Ministero delle Finanze francese per aumentare la riconoscibilit\u00e0 e visibilit\u00e0 dei prodotti SRI tra i risparmiatori in Francia e in Europa. Salgono cos\u00ec a nove i fondi con label SRI che rappresentano il 44,4% delle masse gestite. Con un patrimonio netto complessivo pari a 6 miliardi di euro, l\u2019offerta SRI e Impact di LFDE supera ormai il 50% delle masse gestite. LFDE ha, quindi, esteso alle strategie convertibili e multi-asset il label SRI, in particolare a: Echiquier ARTY SRI, fondo multi-asset storico di LFDE con un patrimonio netto pari a 928 milioni di euro; Echiquier Convexit\u00e9 SRI Europe, investito in obbligazioni corporate dell\u2019Unione Europea. Ai label ottenuti dalle expertise storiche di LFDE si aggiunge quello di una strategia climate di impact investing sviluppata dalla societ\u00e0 di gestione, pioniera nell\u2019Impact Investing quotato in Francia:\u00a0 Echiquier Climate Impact Europe, lanciato nel dicembre 2020 e di prossima commercializzazione in Europa, punta a contribuire alla transizione climatica.\u00a0 Olivier de Berranger, Deputy CEO e CIO, dichiara: \u00abIl conseguimento del label SRI francese per due nostre expertise storiche e per la nostra nuova strategia climate di impact investing \u00e8 la dimostrazione dell\u2019impulso dato nella nostra gestione all\u2019SRI, una sfida strategica per La Financi\u00e8re de l\u2019Echiquier e imprescindibile per il settore dell\u2019asset management\u00bb."}