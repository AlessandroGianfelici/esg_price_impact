{"date": "20210324", "category": "Economia circolare", "title": "Decathlon Italia, lancia nuovi servizi per la sostenibilit\u00e0 ambientale", "text": "Per accrescere il proprio impatto positivo e contribuire alla diffusione di buone pratiche all\u2019interno della sua comunit\u00e0 di sportivi, Decathlon si impegna a porre la sostenibilit\u00e0 ambientale al centro della sua strategia, a partire dalla eco-ideazione dei propri prodotti, fino alla manutenzione e all\u2019offerta di servizi di noleggio. In linea con il modello delle 4R, Decathlon Italia persegue i propri obiettivi di Riduzione, Riutilizzo, Riciclo e Riparazione, grazie a una pluralit\u00e0 di servizi e di buone pratiche che testimoniano l\u2019attenzione dell\u2019azienda verso la sostenibilit\u00e0 ambientale. Attraverso il miglioramento dei propri processi produttivi e la scelta dei fornitori, Decathlon si impegna nella riduzione dell\u2019impatto ambientale dei prodotti in vendita nei propri store. Ci\u00f2 \u00e8 possibile grazie alla eco-ideazione di un numero sempre crescente di prodotti, grazie alla quale \u00e8 possibile ridurre il consumo di acqua, tintura, materie prime ed energia necessari per la produzione. Grazie all\u2019impegno di Decathlon il 100% dei nuovi prodotti entro il 2026 sar\u00e0 eco-ideato. Inoltre Decathlon ha lanciato in questi mesi di lockdown, una partnership con Too Good To Go per ridurre al minimo lo spreco di pi\u00f9 di 400 prodotti alimentari in vendita negli store tra proteine, integratori, supplementi alimentari e pasti per sportivi. L\u2019integrazione e il potenziamento di servizi quali il noleggio di prodotti sportivi attraverso Decathlon Rent, la vendita di prodotti usati o ricondizionati Decathlon 2Hand e i servizi di manutenzione e assistenza tecnica dei Laboratori Decathlon consentono a Decathlon di creare un vero e proprio ecosistema di servizi orientati alla sostenibilit\u00e0. Infatti, \u00e8 grazie ai Laboratori se nel 2020 oltre 28.500 prodotti sono stati riparati e rigenerati, evitando che venissero sostituiti o eliminati. Decathlon, inoltre, sta sviluppando progetti che possano favorire modelli di micro-mobilit\u00e0 urbana e trasformare gli store dell\u2019azienda in punti di riferimento per la green mobility. Con questo obiettivo \u00e8 nato il\u00a0 Service Point di Decathlon nello store di Milano Cairoli. Uno spazio adiacente lo store dedicato al noleggio, alla manutenzione, riparazione e personalizzazione di biciclette, monopattini e numerosi altri prodotti, a sostegno della diffusione di forme di micro-mobilit\u00e0 sostenibile. Grazie a queste e a molte altre azioni Decathlon si impegna a raggiungere gli ambiziosi obiettivi fissati dal Transition Plan 20202-2026 per la riduzione del proprio impatto ambientale in modo olistico e integrato, implementando soluzioni che consentano di ridurre il consumo energetico dei suoi store, ottimizzare i processi produttivi e garantire una vita duratura ai propri prodotti."}