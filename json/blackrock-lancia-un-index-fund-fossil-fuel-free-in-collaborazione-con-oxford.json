{"date": "20201111", "category": "Investimenti ESG", "title": "Blackrock lancia un Index Fund fossil fuel free, in collaborazione con Oxford", "text": "Blackrock e l\u2019Universit\u00e0 di Oxford, attraverso il suo ente Oxford University Endowment Management (OUEM), hanno collaborato per lanciare un nuovo fondo indicizzato che escluda gli investimenti in attivit\u00e0 collegate agli combustibili fossili. Gi\u00e0 nel aprile del 2020, l\u2019Universit\u00e0 di Oxford si era impegnata ad eliminare dalla mappa dei suoi investimenti le attivit\u00e0 collegate agli combustibili fossili. Blackrock ha accolto la sfida e ha presentato al mercato un fondo indicizzato fossil fuel free.  Il Fondo mira a fornire un rendimento che replichi la performance dell\u2019Indice MSCI World Select Fossil Fuel Screened, indice che misura la performance di un sottoinsieme di titoli azionari all\u2019interno dell\u2019Indice MSCI World conformi agli schermi ESG del fornitore dell\u2019Indice. Il Parent Index misura la performance dei titoli di societ\u00e0 di grande e media capitalizzazione nei mercati sviluppati a livello globale. L\u2019Indice, che presenta un livello di rischio pari a 6 su una scala di 7, cerca di escludere societ\u00e0 che hanno esposizione o legami con determinate linee di business come il carbone termico, le riserve di combustibili fossili, le armi non convenzionate o nucleari e tabacco. Nel caso delle societ\u00e0 che operano nel settore del Petrolio e del Gas, l\u2019indice non esclude quelle aziende che generino almeno il 50% dei ricavi da fonti di energia rinnovabili. L\u2019Indice intende inoltre non include le societ\u00e0 che non abbiano rispettato i Principi del Global Compact delle Nazioni Unite che riguardano i diritti umani, gli standard di lavoro, l\u2019ambiente e la lotta alla corruzione. Per quel che riguarda OUEM ha da tempo avviato un percorso verso gli investimenti sostenibili. La collaborazione con Blackrock non \u00e8 la prima collaborazione per investimenti ESG. Gi\u00e0 in precedenza OUEM ha collaborato con Osmosis Investment Management, gruppo che identifica le aziende che registrano risultali soddisfacenti nelle tematiche di riduzione dello spreco dell\u2019acqua e dell\u2019energia e la gestione dei rifiuti. "}