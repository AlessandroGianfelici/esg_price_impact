{"date": "20201113", "category": "Agricoltura ESG", "title": "CNH Industrial a sostegno di Libera Terra Mediterraneo per promuove l\u2019 Agricoltura 4.0", "text": "CNH Industrial e il suo Brand agricolo New Holland Agriculture hanno unito le forze con Legambiente per il progetto \u201cEvoluzione Terra\u201d per promuovere l\u2019agricoltura sostenibile. L\u2019annuncio \u00e8 stato dato da Angelo Gentili, Responsabile Nazionale Progetti Agricoli di Legambiente, Carlo Lambro, Brand President di New Holland, e Daniela Ropolo, Head of Sustainable Development Initiatives di CNH Industrial, durante la seconda edizione del Forum nazionale Agroecologia, organizzato come evento virtuale. \u201cEvoluzione Terra\u201d mira a promuovere un approccio innovativo alle attivit\u00e0 di agricoltura sociale e sostenibile nelle aziende agricole partecipanti. La prima collaborazione al progetto coinvolger\u00e0 Libera Terra Mediterraneo, consorzio no profit fondato sulla missione di ottenere un impatto sociale positivo utilizzando i terreni confiscati alla criminalit\u00e0 organizzata per produrre prodotti di alta qualit\u00e0 attraverso metodi di coltivazione sostenibili per l\u2019ambiente e le comunit\u00e0. Questo consorzio fornir\u00e0 alle sue cooperative partecipanti le attrezzature agricole necessarie per praticare l\u2019Agricoltura 4.0. New Holland fornir\u00e0 sei sistemi di guida automatica per l\u2019agricoltura di precisione, che verranno installati sui trattori di quattro delle cooperative del Consorzio con sede in Sicilia: Cooperativa Rita Atria a Castelvetrano, in provincia di Trapani, Cooperativa Beppe Montana a Lentini, in provincia di Siracusa, Cooperativa Placido Rizzotto e Cooperativa Pio La Torre a San Giuseppe Jato, in provincia di Palermo. Anche le cooperative Rita Atria e Beppe Montana, si sono dotate di due trattori New Holland all\u2019avanguardia. Inoltre, New Holland sosterr\u00e0 l\u2019acquisto di attrezzature avanzate come una seminatrice innovativa progettata per l\u2019agricoltura biologica, con l\u2019obiettivo di migliorare la produttivit\u00e0 e l\u2019efficienza delle cooperative attraverso l\u2019uso di tecnologie all\u2019avanguardia che abilitano le pratiche di Agricoltura 4.0"}