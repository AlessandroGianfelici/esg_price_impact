{"date": "20210122", "category": "Decarbonizzazione", "title": "Elon Musk promette 100 milioni di dollari per una nuova tecnologia che elimina la CO2", "text": "Elon Musk, In un tweet inviato ieri, ha promesso 100 milioni di dollari a chi sar\u00e0 in grado di portare una soluzione tecnologica per favorire la decarbonizzazione eliminando la CO2 presente nell\u2019atmosfera. Musk per il momento non ha dato alcuna precisazione riguardo questo misterioso Tweet, riservandosi, in un secondo messaggio, di rivelare maggiori dettagli la prossima settimana. Questa nuova iniziativa rispecchia la fama di esploratore di Musk, sempre alla ricerca di nuove tecnologie e nuove frontiere di sviluppo. Le auto Tesla sono elettriche, di conseguenza prive di emissioni dirette di gas ambientali nocivi. Tuttavia, le emissioni sono ovviamente generate in fase di produzione e la seconda passione di Musk, esplorare lo spazio con la sua azienda Space X, lascia un\u2019impronta di CO2 non trascurabile. In questo senso anche il suo modello di business green pu\u00f2 avere miglioramenti sul fronte della decarbonizzazione. Attualmente esistono diverse tecnologie per la cattura e lo stoccaggio della CO2. Con la cosiddetta cattura e stoccaggio del carbonio (CCS) le emissioni di CO2 vengono tagliate durante la produzione, o dall\u2019aria, pressate in impianti di stoccaggio sotterranei e quindi ritirate dall\u2019atmosfera. Uno dei precursori \u00e8 la societ\u00e0 norvegese Equinor, che ha praticato questo processo in Norvegia dalla met\u00e0 degli anni \u201990 e ha gi\u00e0 seppellito circa 30 milioni di tonnellate di CO2, due terzi delle emissioni annuali del paese. Certo un premio da 100 milioni di dollari non \u00e8 poco, ma Elon Musk se lo pu\u00f2 permettere, dato che, secondo le ultime stime di Bloomberg, \u00e8 diventato l\u2019uomo pi\u00f9 ricco del pianeta con un patrimonio stimato di 201 miliardi di dollari, superando cosi Jeff Bezos di Amazon."}