{"date": "20210323", "category": "Regulatory Technical Standards", "title": "Le tre autorit\u00e0 europee di vigilanza avviano consultazione sui Regulatory Technical Standards SFDR", "text": "Le tre autorit\u00e0 europee di vigilanza (EBA, EIOPA, ESMA \u2013 ESA) hanno pubblicato una Consultation Paper per raccogliere i commenti relativi al draft Regulatory Technical Standards (RTS) della SFDR. La bozza oggetto di discussione riguarda i prodotti finanziari che investono in attivit\u00e0 economiche a favore dell\u2019ambiente. Queste attivit\u00e0 economiche sono definite dal Regolamento UE che istituisce un quadro per facilitare gli investimenti sostenibili (EU Taxanomy). Il draft RTS mira a facilitare le comunicazioni verso gli investitori finali con focus specifico sui prodotti finanziari ESG. L\u2019altro obiettivo \u00e8 quello di creare un corpus unico di regole per le informazioni sulla sostenibilit\u00e0 ai sensi della SFDR e del regolamento sulla tassonomia. Il draft RTS, rientra nell\u2019ambito della SFDR, per ridurre al minimo la sovrapposizione o la duplicazione dei requisiti tra i due regolamenti. Il documento di consultazione include informazioni aggiuntive relative alla tassonomia riguardanti gli obiettivi ambientali e le informazioni su come e in quale misura le attivit\u00e0 finanziate dal prodotto sono allineate alla tassonomia. Il processo di allineamento alla tassonomia, consiste di due elementi. Da una parte c\u2019\u00e8 una rappresentazione grafica dell\u2019allineamento alla tassonomia e un calcolo dell\u2019indicatore chiave di prestazione che misura l\u2019allineamento. Dall\u2019altra parte servirebbe una dichiarazione\u00a0\u00a0di conformit\u00e0 alla EU Taxonomy per le attivit\u00e0 finanziate dai prodotti che si qualificano come sostenibili dal punto di vista ambientale. Le tre autorit\u00e0 europee di vigilanza propongono inoltre la standardizzare delle informative, modificando i modelli per le informative precontrattuali e periodiche, proposte nel progetto di RTS ai sensi della SFDR, aggiungendo una nuova sezione che include le informative richieste ai sensi del Regolamento sulla tassonomia. Modificando la SFDR, il regolamento sulla tassonomia ha conferito alle autorit\u00e0 europee di vigilanza il potere di sviluppare il draft RTS su ulteriori obblighi, precontrattuali e di divulgazione periodica, per i prodotti finanziari che effettuano investimenti sostenibili con obiettivi ambientali. La data di scadenza per le risposte alla consultazione \u00e8 il 12 maggio 2021."}