{"date": "20210219", "category": "Piano strategico 2021-2024", "title": "Eni, il piano strategico 2021-2024 accelera la trasformazione verso il Net Zero", "text": "Eni ha presentato alla comunit\u00e0 finanziaria il Piano Strategico dell\u2019azienda per il 2021-2024. Claudio Descalzi, Ad del gruppo, ha dichiarato: \u201cEni rimane fortemente impegnata a ricoprire un ruolo chiave nella sostenibilit\u00e0 e nell\u2019innovazione, promuovendo lo sviluppo sociale ed economico in tutte le sue attivit\u00e0. Oggi compiamo un ulteriore passo avanti nella nostra trasformazione e ci impegniamo a raggiungere la totale decarbonizzazione di tutti i nostri prodotti e processi entro il 2050\u201d.  Lo scorso anno, Eni ha annunciato l\u2019obiettivo sulle emissioni scope 1, 2 e 3 basato su una rigorosa metodologia per la misurazione omnicomprensiva delle emissioni di gas serra, che include tutte le attivit\u00e0 e i prodotti commercializzati da Eni, e finalizzato al raggiungimento della riduzione dell\u201980% di emissioni assolute al 2050. Quest\u2019anno Eni ha migliorato questo obiettivo, impegnandosi a raggiungere la completa neutralit\u00e0 carbonica al 2050. Descalzi ha aggiunto: \u201cIl nostro piano \u00e8 concreto, dettagliato, economicamente sostenibile e tecnologicamente realizzabile. Inoltre, oggi, annunciamo la fusione dei nostri business delle energie rinnovabili e del retail. Con questa nuova realt\u00e0, la nostra gi\u00e0 ampia base clienti retail crescer\u00e0 ulteriormente con l\u2019aumento dell\u2019offerta di energia rinnovabile. La combinazione dei nostri business di bio-raffinazione e marketing, inoltre, dar\u00e0 una forte spinta alla mobilit\u00e0 sostenibile. Queste iniziative contribuiranno sensibilmente alla decarbonizzazione dei nostri prodotti e avranno un impatto positivo per i nostri clienti. Infine, grazie a una forte disciplina finanziaria e una generazione di cassa resiliente, siamo in grado di incrementare la nostra politica di remunerazione, in linea con lo sviluppo strategico del nostro piano\u201d. Eni vuole diventare leader nella transizione energetica, Decarbonizzazanfo le attivit\u00e0 per offrire una variet\u00e0 di prodotti interamente net zero. All\u2019obiettivo zero emissioni nette al 2050, si aggiungono i nuovi obiettivi di riduzione di emissioni assolute del 25% entro il 2030 (vs. 2018), e del 65% entro il 2040. Inoltre, sono stati aggiunti nuovi obiettivi intermedi nel Net zero Carbon Intensity al 2050,-15%al 2030, precedentemente previsto al 2035. ed entro il 2040 sar\u00e0 raggiunto l\u2019obiettivo del -40%. Il business delle rinnovabili si fonder\u00e0 con il retail del Gas & Power per rafforzare ulteriormente integrazione e sinergie, e allo stesso tempo massimizzare la generazione di valore lungo l\u2019intera catena di energia verde. Questa fusione far\u00e0 leva sulla gi\u00e0 ampia base clienti Eni, in crescita da 11 a 15 milioni, e su un aumento della fornitura di energia da rinnovabili da 4GW a 15GW rispettivamente al 2024 e al 2030. Le bio-raffinerie saranno palm oil free entro il 2023, con un apporto crescente di materia prima proveniente da rifiuti e scarti che copriranno circa l\u201980% del totale nel 2024 rispetto al 20% attuale. La riduzione dell\u2019impronta carbonica verso l\u2019azzeramento delle emissioni si otterr\u00e0 con il contributo delle iniziative di Forestry e CCS. Con i progetti REDD+ per preservare foreste primarie e secondarie in Africa, Asia meridionale e America Latina, allo scopo di compensare oltre 6 milioni di tonnellate/anno di CO2 entro il 2024 e oltre 40 milioni di tonnellate/anno entro il 2050."}