{"date": "20201112", "category": "ESG Advisory Board", "title": "DWS istituisce il suo nuovo ESG Advisory Board", "text": "DWS, una delle pi\u00f9 grandi societ\u00e0 di asset management a livello globale con un valore di masse gestite pari a 759 miliardi di euro, ha istituito il suo ESG Advisory Board. Il board sar\u00e0 composto da sei professionisti della sostenibilit\u00e0, di fama internazionale. Il loro compito sar\u00e0 di supportare l\u2019attivit\u00e0 del Ceo e del Cda per accelerare l\u2019implementazione della strategia ESG del gruppo. Asoka W\u00f6hrmann, Ceo di DWS, ha dichiarato: \u201cVogliamo assumere un ruolo primario nel settore di asset management sull\u2019approccio ESG, avendo gi\u00e0 posto l\u2019ESG al centro della nostra attivit\u00e0 aziendale. Sono entusiasta dall\u2019idea di collaborare con team di esperti di fama internazionale, il quale ci aiuter\u00e0 a crescere e accelerare ulteriormente la nostra strategia ESG. Sono impaziente si cogliere questa nuova sfida e sono fiducioso di riuscire a ricevere un prezioso contributo dal nostro nuovo ESG Advisory Board.\u201d I membri del ESG Advisory Board sono: Peter Damgaard Jensen, Presidente dell\u2019IIGCC, Institutional Investor Group on Climate Change, il pi\u00f9 grande organismo di investitori focalizzati sul cambiamento climatico. Jensen si occupa della sostenibilit\u00e0 in diversi fondi pensione. Marie Haga presta il suo sevizio presso l\u2019IFAD, International Fund for Agricultural Development. Nella sua precedente esperienza come Executive Director del Global Crop Diversity Trust, si \u00e8 guadagnata una fama internazionale nelle tematiche della biodiversit\u00e0 e della food security. Inoltre, Haga \u00e8 stata un membro del parlamento norvegese e per tre volte le \u00e8 stato affidato il portafoglio di un ministero. Ioannis Ioannou \u00e8 un Docente di Strategia aziendale presso la London Business School. Si tratta di un accademico molto rinomato e considerato nelle materie di Corporate Sustainability, ESG integration e Responsible Business. Ioannou presta il suo servizio presso l\u2019Advisory Board of Ethical Corporatio-Reuters Event ed \u00e8 un membro del World Economic Forum Experts Network. Lisa P. Jackson \u00e8 la Vice Presidente di Environmental, Policy and Social Initiatives di Apple. La sua esperienza dirigenziale in questo settore le ha permesso di costruirsi un considerevole track record di engagement su tutte le aree dell\u2019ESG. In precedenza \u00e8 stata nominata dall\u2019ex Presidente Obama a capo dell\u2019US Environmental Protection Agency. Georg Kell, co-Presidente del Board. Lui \u00e8 uno dei fondatori di UN Global Compact. Inoltre, \u00e8 presidente di Arabesque, la quale \u00e8 la societ\u00e0 madre di due societ\u00e0, Arabesque Al e Arabesque S-Ray, che sono partner di DWS. Roelfien Kuijpers \u00e8 la Global ESG Client Officer di DWS. Sar\u00e0 co- Presidente del nuovo ESG Advisory Board insieme a Kell. Inoltre, lei \u00e8 membro di Institutional Investitor Group on Climate Change. Il co-Presidente Kell ha detto: \u201cDa tanto tempo sono convinto dell\u2019energia che si pu\u00f2 generare dallo sviluppo congiunto di investimenti sostenibili e di una gestione aziendale sostenibile. L\u2019attivit\u00e0 di questo team, ricco di competenze, e la collaborazione con il Cda del DWS saranno caratterizzati da contributi concreti e di lungo termine. La nostra intenzione \u00e8 quella di irrobustire il processo di transizione verso la sostenibilit\u00e0 di DWS, che \u00e8 un leader del suo settore, e dei suoi clienti.\u201d "}