{"date": "20210317", "category": "Opinione di Antonio Celeste, ESG Product Specialist di Lyxor ETF", "title": "Perch\u00e9 investire nell\u2019acqua \u00e8 essenziale per combattere il cambiamento climatico?", "text": "Dalla relativa comodit\u00e0 di un Paese sviluppato pu\u00f2 essere difficile comprendere alcune delle sfide poste dalla scarsit\u00e0 d\u2019acqua. Tuttavia, in molte regioni tropicali o aride, la portata della minaccia \u00e8 fin troppo chiara, e i problemi legati all\u2019acqua ci colpiranno tutti se non agiamo. La domanda globale di acqua \u00e8 salita alle stelle con l\u2019enorme crescita della popolazione mondiale. Abbiamo bisogno di sei volte la quantit\u00e0 d\u2019acqua di cui avevamo bisogno un secolo fa, e questo dato continua a crescere. Secondo l\u2019ONU, entro il 2030 la domanda d\u2019acqua superer\u00e0 probabilmente l\u2019offerta del 40%, e met\u00e0 della popolazione mondiale dovr\u00e0 affrontare lo stress idrico. Secondo l\u2019UNICEF, 2,2 miliardi di persone non hanno accesso all\u2019acqua potabile, mentre 4,2 miliardi di persone non dispongono di servizi igienici adeguati. Le malattie trasmesse attraverso l\u2019acqua (quali tifo e colera) uccidono milioni di persone ogni anno, la maggior parte delle quali sono bambini. Il cambiamento climatico influisce sia sulla quantit\u00e0 che sulla qualit\u00e0 dell\u2019approvvigionamento idrico mondiale. Le risorse d\u2019acqua dolce si stanno esaurendo a un ritmo allarmante, come risultato diretto delle precipitazioni imprevedibili e del cambiamento dei modelli meteorologici stagionali. Allo stesso tempo, l\u2019aumento delle temperature riduce anche la quantit\u00e0 di ossigeno nell\u2019acqua, che \u00e8 uno dei pi\u00f9 importanti indicatori della sua qualit\u00e0. L\u2019impatto \u00e8 pi\u00f9 grave nelle zone tropicali del pianeta, il che significa che ricade sproporzionatamente sul mondo in via di sviluppo, ma non solo. L\u2019ONU riconosce l\u2019importanza dell\u2019acqua nei suoi 17 Obiettivi di Sviluppo Sostenibile. Infatti, secondo l\u2019ONU, i vincoli alla fornitura d\u2019acqua sono il modo principale in cui le persone sperimentano gli effetti del cambiamento climatico in tutto il mondo. La scarsit\u00e0 d\u2019acqua non \u00e8 solo esacerbata dalla crisi climatica: per milioni di persone in tutto il mondo rappresenta la crisi climatica. La questione della scarsit\u00e0 d\u2019acqua \u00e8 tanto scoraggiante quanto pericolosa, ma molte aziende innovative stanno lavorando per migliorare la situazione. Lo fanno aiutando i Paesi e le comunit\u00e0 ad adattarsi alla realt\u00e0 del cambiamento climatico e ai suoi effetti sull\u2019approvvigionamento idrico, o sviluppando nuove tecnologie che mitigano le conseguenze peggiori di quegli effetti e migliorano la qualit\u00e0 e la disponibilit\u00e0 dell\u2019acqua. Le innovazioni importanti qui vanno dall\u2019osservazione satellitare dei modelli climatici per prevedere la disponibilit\u00e0 di acqua, all\u2019uso di tecnologie intelligenti per rilevare le perdite nei sistemi idriciurbani. I servizi idrici usano sempre pi\u00f9 spesso tecnologie all\u2019avanguardia per monitorare e misurare l\u2019utilizzo dell\u2019acqua. Nel frattempo, le industrie stanno sviluppando modi pi\u00f9 sofisticati per trasportare, filtrare e riciclare l\u2019acqua, massimizzando l\u2019efficienza e riducendo gli sprechi. Tutte queste innovazioni sono tuttavia costose, ed \u00e8 qui che gli investitori possono agire, in quanto hanno ruolo cruciale nell\u2019allocare il capitale alle aziende che stanno facendo davvero la differenza riguardo la questione dell\u2019acqua. La scarsit\u00e0 d\u2019acqua, oltre a rappresentare un problema pressante e persistente, costituisce anche un tema di investimento a lungo termine interessante per gli investitori che vogliono combinare rendimenti e impatto reale. Gli ETF sono uno strumento semplice ed efficace per esporsi alle societ\u00e0 che offrono soluzioni innovative per affrontare i problemi di carenza idrica nei segmenti industriali del trattamento delle acque, delle utility e delle infrastrutture. Gli indici che investono in aziende attive nel comparto dell\u2019acqua includono una vasta gamma di attori, dalle societ\u00e0 di servizi su scala industriale globale a player pi\u00f9 agili che sfruttano i big data per sviluppare un uso \u201cintelligente\u201d dell\u2019acqua. Lyxor ETF \u00e8 stato uno dei pionieri nel mercato europeo degli ETF a concepire un ETF basato su un indice sull\u2019acqua, che ha registrato una domanda sempre pi\u00f9 grande da parte degli investitori fin dalla sua quotazione nel 2007."}