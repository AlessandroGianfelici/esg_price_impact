{"date": "20201030", "category": "Aliplast NextChem", "title": "Hera e Maire Tecnimont insieme per il riciclo delle plastiche", "text": "Maire Tecnimont\u00a0e\u00a0Hera\u00a0annunciano che \u00e8 stato firmato un accordo strategico fra\u00a0Aliplast, societ\u00e0 del\u00a0Hera, e\u00a0NextChem, societ\u00e0 del\u00a0Maire Tecnimont. L\u2019accordo prevede la fornitura da parte di Nextchem della tecnologia, dell\u2019ingegneria e dei servizi EPC per la realizzazione di un impianto che utilizzer\u00e0 la tecnologia proprietaria all\u2019avanguardia MyReplast\u00a0\u00a0per l\u2019Upcycling dei rifiuti plastici in prodotti polimerici ad alto valore aggiunto. Si tratta di una prima collaborazione che intende mettere a fattor comune le eccellenze di realt\u00e0 che occupano una posizione di leadership nei rispettivi settori. Da una parte Hera, che attraverso i 90 impianti di Herambiente \u2013 primo operatore in Italia per volumi di rifiuti trattati, vanta un know how importante nella gestione dell\u2019intera filiera ambiente, cui Aliplast contribuisce in misura strategica presidiando in maniera sempre pi\u00f9 integrata e circolare il comparto della plastica.  Dall\u2019altra parte Maire Tecnimont, leader mondiale nel settore dell\u2019ingegneria di processo e fortemente impegnato, attraverso la controllata Nextchem, nello sviluppo di progetti e di tecnologie per la transizione energetica ed in particolare per l\u2019economia circolare, secondo un approccio industriale innovativo focalizzato sull\u2019ingegnerizzazione di processi di trasformazione che permettano di produrre materiali polimerici ad alto valore aggiunto che sostituiscano effettivamente i materiali vergini prodotti a partire da risorse fossili.  Sar\u00e0 proprio la sinergia fra le competenze e le risorse di queste due grandi realt\u00e0 a consentire lo sviluppo di un impianto assolutamente unico nel panorama europeo. Costruito su un sito di propriet\u00e0 del Hera, tale impianto far\u00e0 leva sulla tecnologia innovativa MyReplast sviluppata da NextChem, che permette di realizzare polimeri riciclati di elevata purezza e qualit\u00e0 in grado di raggiungere prestazioni chimico/fisiche e meccaniche di alto livello. L\u2019obiettivo dell\u2019impianto \u00e8 dunque quello di trattare rifiuti plastici post consumo per ricavarne prodotti riciclati \u201csu misura\u201d, che rispondano alle richieste di ogni cliente e ai massimi standard di qualit\u00e0 del mercato, in forza di caratteristiche e propriet\u00e0 analoghe a quelle dei polimeri vergini di origine fossile. Il tutto operando in modo tale da dare vita a un\u2019esperienza impiantistica di frontiera. Una volta a regime, il nuovo impianto \u2013 che grazie a Herambiente potr\u00e0 attingere per il proprio funzionamento a fonti energetiche green \u2013 sar\u00e0 capace di esprimere una produzione di polimeri intorno alle 30 mila tonnellate all\u2019anno.\u00a0 La partnership con NextChem, in particolare, consentir\u00e0 ad Aliplast di sfruttare le opportunit\u00e0 del riciclo e compounding per espandersi nel settore di alcune particolari plastiche rigide, come PP, HDPE e ABS, che il solo riciclo meccanico non consente di trattare in maniera adeguata.  L\u2019obiettivo \u00e8 quello di continuare a servire i propri clienti offrendo loro uno spettro sempre pi\u00f9 ampio di plastiche riciclate di alta qualit\u00e0, in direzione di modelli avanzati di economia circolare che siano in linea non soltanto con i target di UE e ONU, ma anche con il New Plastics Economy Global Commitment della Fondazione Ellen MacArthur, importante network internazionale sull\u2019economia circolare di cui Hera, anche e soprattutto grazie ad Aliplast, \u00e8 membro. \u201cLa strada indicata da partnership come questa \u2013\u00a0commenta Tomaso Tommasi di Vignano, Presidente Esecutivo del Hera\u00a0\u2013 \u00e8 fondamentale per mettere a sistema le eccellenze e i punti di forza di quegli attori che possono davvero fare la differenza nella transizione verso modelli di sviluppo sempre pi\u00f9 sostenibili, obiettivo al quale Hera lavora da anni attraverso tutte le proprie linee di business. La plastica, in particolare, ha oggi bisogno di un\u2019industria del riciclo che sappia puntare con forza su tecnologia e innovazione, per vincere la sfida di quelle plastiche \u201cdifficili\u201d che il riciclo meccanico non riesce a trattare con successo. Ecco perch\u00e9 Aliplast, facendo leva sulle competenze di NextChem, ha deciso di andare oltre, infrastrutturandosi anche sul fronte dell\u2019Upcycling per rispondere in maniera sempre pi\u00f9 performante a importanti target di sostenibilit\u00e0 e, in eguale misura, alle esigenze di clienti che anche all\u2019industria del riciclo continuano a chiedere, giustamente, polimeri di alta qualit\u00e0.\u201d \u201cQuesto accordo \u00e8 per noi molto importante in quanto rappresenta il primo grande risultato della nostra strategia di sviluppo dell\u2019Upcycling dei rifiuti plastici mediante la nostra tecnologia MyReplast\u00a0che ha preso avvio con il nostro impianto industriale di Bedizzole e che punta al sistema europeo e internazionale \u2013 commenta\u00a0Pierroberto Folgiero, CEO di NextChem e del Maire Tecnimont\u00a0. Il settore del riciclo ha necessit\u00e0 di sviluppare un approccio basato sulla qualit\u00e0, su una visione industriale e sull\u2019attenzione al mercato, un partner come Hera garantisce le sinergie necessarie per rendere concreto tale approccio e conferma la bont\u00e0 del percorso intrapreso.\u201d"}