{"date": "20210126", "category": "Climate Change", "title": "Aon il costo delle catastrofi naturali \u00e8 salito a 286 mld nel 2020 per il climate change", "text": "Il climate change fa gi\u00e0 sentire i propri effetti con eventi estremi che hanno un notevole costo per le societ\u00e0. Nel 2020 ci sono state 416 catastrofi naturali che hanno generato perdite pari a 268 miliardi di dollari. In media le perdite sono aumentate del 8% rispetto alla media dell\u2019ultimo secolo. La causa principale di questi fenomeni \u00e8 la climate change, in particolare l\u2019innalzamento delle temperature globali dovuto alle emissioni di CO2. E\u2019 quanto emerge dall\u2019annual report per il 2020 di Aon, la multinazionale britannica delle assicurazioni, che ha pubblicato lo studio Weather, Climate & Catastrophe Insight, nato con l\u2019obiettivo di rendicontare l\u2019impatto delle catastrofi naturali globali. Il crescente impatto economico delle catastrofi naturali colpisce sempre di pi\u00f9 i governi e le societ\u00e0 assicurative. Secondo Aon, dei 268 miliardi di dollari di danni nel 2020, solo 97 miliardi erano coperti da programmi assicurativi sostenuti dal settore privato e dai governi, mentre il restante 64% delle perdite aveva una polizza assicurativa.\u00a0 Delle 416 catastrofi naturali registrate nel 2020, 94 sono avvenute negli USA causando delle perdite pari a 119 miliardi di dollari, di cui 73 miliardi risultavano coperti da delle polizze assicurative. Il valore delle perdite ha registrato un aumento del 48% rispetto al 2000.\u00a0\u00a0Altre 56 catastrofi si sono registrate nell\u2019America del Sud, registrando 20 miliardi di perdite di cui solo 3 miliardi avevano una copertura assicurativa. In questa regione \u00e8 stata registrata una riduzione delle perdite del 22% rispetto al 2000. L\u2019EMEA (Europe, Middle East & Africa) \u00e8 stata colpita da 136 eventi catastrofici con una perdita pari a 28 miliardi di cui 8 miliardi avevano una copertura assicurativa. La regione ha registrato una riduzione delle perdite del 26% rispetto al 2000. L\u2019APAC (Asia & Oceania) \u00e8 stata colpita da 130 eventi catastrofici, causando 101 miliardi di perdite di cui 12 miliardi coperti dalle polizze. Con un aumento delle perdite del 2% rispetto al 2000. Secondo il report, i cicloni tropicali sono stati la causa maggiore dei danni in termini economici, causando pi\u00f9 di 78 miliardi di dollari di perdite, seguiti dalle inondazioni con 76 miliardi di dollari di perdite. Pi\u00f9 di 8.000 persone hanno perso la vita a causa di catastrofi naturali durante il 2020. Il 68% delle persone che hanno perso la vita si sono registrate in Asia e Oceania, con il restante 22% distribuito nel resto del mondo. L\u2019evento che ha causato pi\u00f9 morti \u00e8 stato l\u2019uragano Eta con 309 persone decedute. Greg Case, Ceo di Aon, ha dichiarato: \u201cLa risposta globale alla volatilit\u00e0 socioeconomica causata dalla pandemia da COVID-19 ha aumentato l\u2019attenzione su altri rischi sistemici \u2013 in particolare verso il cambiamento climatico \u2013 e sta causando un fondamentale riordino delle priorit\u00e0 aziendali. Questo rapporto evidenzia la crescente probabilit\u00e0 di \u201cconnected extremes\u201d e rafforza l\u2019idea che le aziende leader del futuro saranno quelle che riusciranno a gestire questi fenomeni. In un contesto globale altamente volatile, il rischio rimane sempre presente, ed \u00e8 pi\u00f9 connesso e, di conseguenza, lo \u00e8 anche pi\u00f9 grave. Il 2020 ha sottolineato questa realt\u00e0, evidenziando anche la necessit\u00e0 di una maggiore collaborazione tra il settore pubblico e il settore privato, che sar\u00e0 essenziali per costruire la resilienza necessaria contro le catastrofi naturali\u201d. Steve Bowen, Director and Meteorologist for Aon\u2019s Impact Forecasting team, ha detto: \u201cIl mondo continua ad evolversi mentre deve affrontare nuove sfide. Nel frattempo che molti enti del settore pubblico e del settore privato si sono principalmente concentrate sui rischi fisici e umani, un numero crescente di regulator si stanno orientando verso la gestione delle emergenze dei rischi naturali. Questo \u00e8 particolarmente vero poich\u00e9 i rischi finanziari e umanitari che circondano il clima sono aumentati. Questa categoria di eventi diventa sempre pi\u00f9 evidente. Gli investimenti nella mitigazione del rischio, nella resilienza e nella sostenibilit\u00e0 dovranno accelerare con una rinnovata urgenza \u201c. La valutazione e la previsione dell\u2019impatto economico provocato dal cambiamento climatico sulle societ\u00e0 assicurative \u00e8 diventato un punto cruciale per il settore. La scorsa settimana,\u00a0UN Environment\u00a0 Programme\u2019s Principles for Sustainable Insurance Initiative (PSI), un gruppo di 22 societ\u00e0 assicurative globali, ha annunciato il rilascio di un rapporto che valuta gli impatti dei rischi climatici sull\u2019attivit\u00e0 assicurativa."}